Text,Class
"কক্সবাজারের টেকনাফ থেকে গতকাল বিকেলে স্বরাষ্ট্র মন্ত্রণালয়ের তালিকাভুক্ত মানব পাচারকারী সাব্বির আহমদকে গ্রেপ্তার করেছে পুলিশ। তার বাড়ি উপজেলার সাবরাং ইউনিয়নে।টেকনাফ মডেল থানার ভারপ্রাপ্ত কর্মকর্তা (ওসি) মো. আতাউর রহমান খন্দকার প্রথম আলোকে বলেন, টেকনাফ পৌরসভার বড় বাজার এলাকা থেকে গতকাল বিকেলে সাব্বির আহমদকে গ্রেপ্তার করা হয়। স্বরাষ্ট্র মন্ত্রণালয়ের তালিকাভুক্ত এই মানব পাচারকারীর বিরুদ্ধে চারটি মামলায় গ্রেপ্তারি পরোয়ানা রয়েছে।ওসি বলেন, চলতি বছরের জানুয়ারি থেকে ১৯ সেপ্টেম্বর পর্যন্ত ১৬৭ জন মানব পাচারকারীকে গ্রেপ্তার করে আদালতে পাঠানো হয়েছে।",4
"বিতর্ক শব্দটা বোধ হয় খুব পছন্দ ইলি নাসতাসের। নইলে বারবার কেন বিতর্কিত কারণে সংবাদ শিরোনাম হচ্ছেন! টেনিসে র‍্যাঙ্কিং-প্রথা শুরুর পর প্রথম শীর্ষস্থান পাওয়া এই পুরুষ খেলোয়াড় গত শুক্রবার সেরেনা উইলিয়ামসের অনাগত সন্তানের গায়ের রং কী হতে পারে, তা নিয়ে টুইট করে ঝড় তুলেছিলেন। পরশু ফেড কাপে রোমানিয়া-গ্রেট ব্রিটেন ম্যাচে আবার হুলুস্থুল ফেললেন। চেয়ার আম্পায়ার, প্রতিপক্ষ অধিনায়কসহ এক খেলোয়াড়কে অশ্রাব্য ভাষায় গালাগাল করলেন। ফল, প্রথমে কোর্ট থেকে এবং পরে স্টেডিয়াম থেকেই বের করে দেওয়া হলো রোমানিয়ার নন-প্লেয়িং অধিনায়ককে।পরশু ফেড কাপের ওয়ার্ল্ড গ্রুপে রোমানিয়ার সোরানা কারস্টেয়ার বিপক্ষে খেলছিলেন ব্রিটেনের জোহানা কন্তা। ম্যাচের পুরোটা সময়ই রাগে গজগজ করা নাসতাসেকে দুবার অসদাচরণের কারণে সতর্ক করেন আম্পায়ার। তাতে অবশ্য কাজ হয়নি, উল্টো আম্পায়ারকে গালি দিয়ে বলে বসেন, ‘এটা নাট্যশালা নয়, আপনার সমস্যা কী?’ এরপর কন্তাকে অশ্রাব্য ভাষায় গালাগাল করেন। হতভম্ব কন্তা কোর্টেই কেঁদে ফেলেন। এ সময়ে ২৫ মিনিট খেলা বন্ধ থাকে। এরপরই নিরাপত্তাকর্মীরা নাসতাসেকে স্টেডিয়ামের বাইরে নিয়ে যান।পরে ইন্টারন্যাশনাল টেনিস ফেডারেশন (আইটিএফ) নাসতাসের অ্যাক্রেডিটেশন কার্ড বাতিল করে আরও তদন্তের ঘোষণা দিয়েছে, ‘এই ঘটনা ও নাসতাসের আগের মন্তব্য নিয়ে আইটিএফ তদন্ত করবে। আইটিএফ কোনো ধরনের বৈষম্যমূলক ও বাজে মন্তব্য বা আচরণ মেনে নেবে না।’‘দেখি (বাচ্চার) গায়ের রং কী হয়। দুধ ও চকলেটের মিশেল কি?’—শুক্রবার সেরেনার অনাগত সন্তানকে নিয়ে রোমানিয়ান ভাষায় এই টুইট করেই ঝড় তুলেছিলেন নাসতাসে। শুধু এবারই নয়, আগেও নাকি তিনি অনেকের সম্পর্কে এমন অনেক বাজে মন্তব্য করেছেন। সাবেক টেনিস তারকা প্যাম শ্রাইভার গতকাল অভিযোগ করেছেন, তাঁকে দেখলেই নাকি বাজে মন্তব্য ছুড়ে দিতেন নাসতাসে। ‘তুমি কি এখনো কুমারী’—দেখা হলেই নাকি এই প্রশ্নটা করতেন।নাসতাসে-কাণ্ডের দিনে ব্রিটেনকে হারিয়ে পরের রাউন্ডে উঠে গেছে রোমানিয়া। এএফপি, বিবিসি।",3
"পরশু বাংলাদেশ-ভারত ম্যাচটিকে শুধু স্নায়ুক্ষয়ী বললে ভুল হবে। পরতে পরতে রং বদলানো এক ম্যাচ ছিল এটি। শেষ বল পর্যন্ত সমর্থকদের উৎকণ্ঠায় রাখা এই ম্যাচ ঝড় তুলেছিল টুইটারেও। সামাজিক যোগাযোগের অন্যতম জনপ্রিয় এই মাধ্যমকে পরশু ব্যতিব্যস্ত রেখেছিল এই ম্যাচ। দুই দলের সমর্থক থেকে নিরপেক্ষ দর্শক, সাবেক খেলোয়াড় থেকে রাষ্ট্রনায়ক—কেউই বাদ যাননি টুইট করা থেকে। অনেক দিন ধরেই বাংলাদেশের ক্রিকেটে মুগ্ধ ব্রায়ান লারা, ম্যাচ শেষে টুইট করলেন, ‘ওয়াও, কী বলব বুঝতে পারছি না। অবিশ্বাস্য বাংলাদেশ, ভারতের সৌভাগ্য!’ অস্ট্রেলিয়ান অলরাউন্ডার শেন ওয়াটসনের আক্ষেপ ঝরেছে বাংলাদেশের জন্য, ‘কী অসাধারণ একটি ম্যাচ, নখ কামড়ানো উত্তেজনা! বাংলাদেশ দারুণ লড়াই করেছে, একটুর জন্য পারল না।’ ভারতের প্রধানমন্ত্রী নরেন্দ্র মোদির টুইট, ‘কী উত্তেজনাপূর্ণ একটি ম্যাচ। অভিনন্দন ভারতীয় দল। বাংলাদেশ দারুণ খেলেছে।’ সূত্র: ডিএনএইন্ডিয়া।",3
"টেলিভিশন, সংগীত, নৃত্য ও চলচ্চিত্র বিভাগে অবদান রাখার জন্য বেসরকারি টেলিভিশন চ্যানেল এটিএন বাংলার পক্ষ থেকে দেওয়া হলো ‘এসিআই পিওর আটা–এটিএন বাংলা পারফরম্যান্স অ্যাওয়ার্ড’। গত বুধবার বসুন্ধরা ইন্টারন্যাশনাল কনভেনশন সিটির নবরাত্রি হলে প্রথমবারের মতো বসে এই আসর। এতে প্রধান অতিথি ছিলেন তথ্যমন্ত্রী হাসানুল হক ইনু। বিশেষ অতিথি ছিলেন এটিএন বাংলা ও এটিএন নিউজের চেয়ারম্যান মাহফুজুর রহমান এবং এসিআই কনজ্যুমার ব্র্যান্ডের ব্যবস্থাপনা পরিচালক ও প্রধান নির্বাহী সৈয়দ আলমগীর।অনুষ্ঠানে সাবিনা ইয়াসমীন ও সৈয়দ আব্দুল হাদীকে আজীবন সম্মাননা প্রদান করা হয়। বিশেষ সম্মাননা প্রদান করা হয় টেলিভিশন ব্যক্তিত্ব হানিফ সংকেত, সংগীতশিল্পী ও সাংসদ মমতাজ বেগম এবং র‍্যাবকে। অনুষ্ঠানে অ্যাওয়ার্ড প্রদানের ফাঁকে ছিল জমকালো আয়োজন। অনুষ্ঠানটি উপস্থাপনা করেন জ ই মামুন, নাবিলা, নিরব ও তনিমা দাস। চলচ্চিত্র, টেলিভিশন, সংগীত, নৃত্য বিভিন্ন শাখায় কাজের স্বীকৃতিস্বরূপ পুরস্কার দেওয়া হয় হানিফ সংকেত, বৃন্দাবন দাস, অপূর্ব, তিশা, ইভা রহমান, বাপ্পা মজুমদার, শাকিব খান, অপু বিশ্বাস, দীপংকর দীপনসহ আরও অনেককে।",1
"‘যে বিদ্রোহের পেছনে সৃষ্টি থাকে, সেই বিদ্রোহের সঙ্গে উল্লাস থাকাটাই স্বাভাবিক। কাজী নজরুল ইসলাম আমাদের সবার বিদ্রোহকে উল্লাসে রূপ দিয়েছেন।’ জাতীয় কবি কাজী নজরুল ইসলামের ৩৯তম মৃত্যুবার্ষিকী ও ‘নজরুল পুরস্কার ২০১৪’ প্রদান অনুষ্ঠানে কথাগুলো বললেন ইমেরিটাস অধ্যাপক সিরাজুল ইসলাম চৌধুরী।গতকাল বৃহস্পতিবার বিকেলে শিল্পকলা একাডেমীর জাতীয় নাট্যশালা মিলনায়তনে যৌথভাবে অনুষ্ঠানের আয়োজন করে নজরুল ইনস্টিটিউট ও শিল্পকলা একাডেমী।এবার নজরুল পুরস্কার ২০১৪-তে ভূষিত হয়েছেন অধ্যাপক সিরাজুল ইসলাম চৌধুরী ও শবনম মুশতারী। তাঁদের হাতে পুরস্কার তুলে দেন সংস্কৃতিমন্ত্রী আসাদুজ্জামান নূর। তিনি বলেন, ‘জয় বাংলা স্লোগানটি মূলত নজরুলের কাছ থেকেই নেওয়া। নজরুলকে জীবনে ধারণ করতে না পারলে বাংলাদেশ পূর্ণতা পাবে না।’অনুষ্ঠানে উপস্থিত ছিলেন সংস্কৃতিসচিব বেগম আকতারী মমতাজ। কাজী নজরুল ইসলামকে নিয়ে একক আলোচনা করেন নজরুল গবেষক ও নজরুল ইনস্টিটিউট ট্রাস্টি বোর্ডের চেয়ারম্যান অধ্যাপক রফিকুল ইসলাম। শিল্পকলা একাডেমীর মহাপরিচালক লিয়াকত আলীর সভাপতিত্বে এতে স্বাগত বক্তব্য দেন নজরুল ইনস্টিটিউটের নির্বাহী পরিচালক ইকরাম আহমেদ।পুরস্কার পাওয়ার পর অনুভূতি ব্যক্ত করতে গিয়ে সিরাজুল ইসলাম চৌধুরী বলেন, ‘এ পুরস্কার অত্যন্ত গৌরবের। কারণ এর সঙ্গে জড়িয়ে আছে কাজী নজরুল ইসলামের নাম। নজরুলের স্বতন্ত্রের মধ্যে আছে বহুমুখিতা।’নজরুলসংগীতশিল্পী শবনম মুশতারী বলেন, ‘আমি এ দুর্লভ পুরস্কারের যোগ্য কি না জানি না। এর সঙ্গে মানুষের ভালোবাসা জড়িয়ে আছে বলে এটা গ্রহণ করলাম।’আলোচনা ও পুরস্কার প্রদানের পর শুরু হয় সাংস্কৃতিক অনুষ্ঠান। এ ছাড়া একক গান পরিবেশন করেন বেশ কয়েকজন নজরুলসংগীতশিল্পী।",1
"বাংলাদেশে নিযুক্ত কানাডীয় হাইকমিশনার হিদার ক্রুডেন বলেছেন, ভালো উৎপাদনের জন্য বেশি মজুরি দিতে হবে। এ ছাড়া বর্তমান রাজনৈতিক পরিস্থিতি নিয়ে তিনি বলেছেন, ‘ব্যবসায়ীরা দুই নেত্রীর সঙ্গে সাক্ষাৎ করে সংলাপের উদ্যোগ নিয়েছেন। আশা করি, এটি সফল হবে।’‘সামাজিক দায়িত্বশীলতার আন্তর্জাতিক মানদণ্ড’ শীর্ষক বইয়ের মোড়ক উন্মোচন অনুষ্ঠানে এসব কথা বলেন হিদার ক্রুডেন। বাংলাদেশ তৈরি পোশাকশিল্প মালিক সমিতির (বিজিএমইএ) সভাকক্ষে গতকাল রোববার বিকেলে আয়োজিত এই অনুষ্ঠানে প্রধান অতিথি হিসেবে উপস্থিত ছিলেন স্বরাষ্ট্রমন্ত্রী মহীউদ্দীন খান আলমগীর।মহীউদ্দীন খান আলমগীর বলেন, ব্যবসায় মুনাফা অর্জন দেশকে এগিয়ে নিতে সাহায্য করে। বিনিয়োগ বাড়ায়। তবে রাজনৈতিক অস্থিরতায় তা কিছুটা ক্ষতিগ্রস্ত হয়। ব্যবসায়ীদের এই প্রতিবন্ধকতা অতিক্রম করে মুনাফা করতে হবে।বিজিএমইএ ও কানাডীয় হাইকমিশন যৌথ উদ্যোগে সামাজিক দায়িত্বশীলতার আন্তর্জাতিক মানদণ্ড বইটি প্রকাশ করেছে। বর্তমানে সামাজিক দায়িত্বশীলতার আন্তর্জাতিক অনুশীলন এবং কীভাবে বাংলাদেশি কোম্পানিগুলো তাদের কর্মকাণ্ডে আইএসও ২৬০০০ নির্দেশিকা ব্যবহার করতে পারে, সে বিষয়টি তুলে ধরাই এই উদ্যোগের উদ্দেশ্য।অনুষ্ঠানে আরও বক্তব্য দেন ফাইন্যান্সিয়াল এক্সিলেন্স লিমিটেডের চেয়ারম্যান মামুন রশীদ, ঢাকা বিশ্ববিদ্যালয়ের আইবিএর অধ্যাপক সৈয়দ ফরহাত আনোয়ার, বিজিএমইএর সভাপতি আতিকুল ইসলাম, সহসভাপতি শহিদুল্লাহ আজিম ও রিয়াজ-বিন-মাহমুদ।মজুরি বোর্ডের সভা ২১ নভেম্বর: নিম্নতম মজুরি বোর্ডের দশম সভা ২১ নভেম্বর বৃহস্পতিবার বেলা ১১টায় অনুষ্ঠিত হবে। এতে সভাপতিত্ব করবেন বোর্ডের চেয়ারম্যান এ কে রায়।বোর্ডে মালিক ও শ্রমিকপক্ষের প্রতিনিধি যথাক্রমে আরশাদ জামাল ও সিরাজুল ইসলাম এই তথ্য জানিয়ে বলেন, ওই দিন মজুরি নিয়ে চূড়ান্ত সিদ্ধান্ত হতে পারে।",0
"কলম্বোর সিংহলিজ স্পোর্টস ক্লাব (এসএসসি) মাঠ আর চট্টগ্রামের জহুর আহমেদ চৌধুরী স্টেডিয়াম—হাজার কিলোমিটারের ব্যবধানে দাঁড়িয়ে দুই ভেন্যু আজ মিলবে এক বিন্দুতে। একই দিনে দুই মাঠে লড়বে বাংলাদেশ-শ্রীলঙ্কা!পার্থক্য হচ্ছে, কলম্বোয় খেলবে বাংলাদেশ-শ্রীলঙ্কার জাতীয় দল আর চট্টগ্রামে তাদের অনূর্ধ্ব-২৩ দল। এসএসসিতে হবে তিন ম্যাচ ওয়ানডে সিরিজের শেষটি। আর জহুর আহমেদে ইমার্জিং টিমস এশিয়া কাপের সেমিফাইনাল। তবে বিসিবির অন্যতম নির্বাচক হাবিবুল বাশারের চাওয়া দুই মাঠেই জয়ী হবে বাংলাদেশ, ‘চমৎকার একটা ব্যাপার! আশা করছি, দুই দিকেই জিতবে বাংলাদেশ।’গ্রুপ পর্ব শেষে কাল সকালে কক্সবাজার থেকে চট্টগ্রামে ফিরেছে বাংলাদেশ অনূর্ধ্ব-২৩। বিকেলেই নেমে পড়েছে অনুশীলনে। অনুশীলনটা অবশ্য ছিল ঐচ্ছিক। অধিনায়ক মুমিনুল হক ছাড়া বেশির ভাগ সিনিয়র খেলোয়াড় আসেননি মাঠে।তবে নেটে ঘাম ঝরিয়েছেন তরুণ খেলোয়াড়েরা। তাঁদের দুর্দান্ত কিছু করার তাগিদ যে বেশি। ইমার্জিং কাপ মানেই তো ‘ইমার্জিং’ খেলোয়াড়দের আলো ছড়ানোর সুযোগ। কিন্তু বাংলাদেশের তরুণ খেলোয়াড়েরা সুযোগটা নিতে পারছেন কই? গ্রুপ পর্বের তিন ম্যাচেই ওপেনিং জুটি প্রত্যাশামতো জ্বলে ওঠেনি। হংকংয়ের বিপক্ষে সাইফ হাসান-আজমীর আহমেদের ওপেনিং জুটি যা একটু ভালো করেছে (৪৬ রান)। নেপালের সঙ্গে তাঁরা যোগ করেছেন মাত্র ১ রান আর ২৪ রান উঠেছে পাকিস্তানের বিপক্ষে। মিডল অর্ডারে আফিফ হোসেন কিংবা নাজমুল হোসেনও পারেননি এখনো আস্থার প্রতিদান দিতে।এ নিয়ে দলের ম্যানেজার হাবিবুল বেশ চিন্তিত, ‘ইমার্জিং কয়েকজন খেলোয়াড়ের কাছ থেকে প্রত্যাশিত পারফরম্যান্স পাইনি। সাইফ (হাসান) ছাড়া কেউ তেমন রান পায়নি। কিন্তু ছেলেগুলো প্রতিভাবান। সামনে ওরা ভালো খেলবে আশা করি।’ব্যাটসম্যানরা খারাপ করলেও তরুণ বোলাররা বিশেষ করে স্পিনাররা প্রতিপক্ষের কঠিন পরীক্ষা নিয়েছেন। টিম ম্যানেজমেন্ট তাই দোটানায়। রাহাতুল ফেরদৌস, নাসুম আহমেদ, নাঈম হাসান—তিনজনের কোন দুজনকে খেলাবেন?প্রতিপক্ষ শ্রীলঙ্কা নিয়ে কাল বিকেল পর্যন্ত গবেষণার খুব একটা সুযোগ হয়নি বাংলাদেশের। টুর্নামেন্টে দুর্দান্ত গতিতে ছোটা শ্রীলঙ্কান ব্যাটসম্যান চারিথ আশালাঙ্কা বা আন্তর্জাতিক ম্যাচ খেলার অভিজ্ঞতা থাকা শিহান জয়াসুরিয়া-অ্যাঞ্জেলো পেরেরাদের ভিডিও নিয়ে অবশ্য কাল সন্ধ্যায় বসার কথা ছিল টিম ম্যানেজমেন্টের।শ্রীলঙ্কার অবশ্য ভ্রমণঝক্কি ছিল না। গ্রুপ পর্ব থেকেই তারা আছে চট্টগ্রামে। বাংলাদেশের বিপক্ষে নামার আগে শ্রীলঙ্কানরা প্রস্তুতি সেরেছে সকালে ঐচ্ছিক অনুশীলন করে। ম্যাচটি দুই দলই নিয়েছে গুরুতরভাবে। এখানেও মিল পাওয়া যাচ্ছে ‘বড় ভাই’দের লড়াইটার সঙ্গেও।",3
"পরমাণু কর্মসূচি নিয়ে ইরানের সঙ্গে বিশ্বশক্তিগুলোর গত মঙ্গলবারের ঐতিহাসিক সমঝোতা অনুমোদনে জাতিসংঘ নিরাপত্তা পরিষদে আগামী সপ্তাহে ভোটাভুটি হতে পারে। এদিকে প্রত্যাশামতোই যুক্তরাষ্ট্রের রক্ষণশীল রাজনীতিকেরা ওই সমঝোতার কড়া সমালোচনা করেছেন। অন্যদিকে, ইরানি প্রেসিডেন্ট হাসান রুহানি বলেছেন, চুক্তির ফলে তেহরানকে এখন আর আন্তর্জাতিক হুমকি মনে করা হবে না। খবর রয়টার্স, বিবিসি ও এএফপির।জাতিসংঘের কয়েকজন কূটনীতিক নাম প্রকাশ না করার শর্তে গতকাল বুধবার বলেন, ইরানের সঙ্গে বিশ্বশক্তির সমঝোতার বিষয়টি অনুমোদনের প্রস্তাব আগামী সপ্তাহে ১৫ সদস্যের নিরাপত্তা পরিষদে উত্থাপন করা হবে।যুক্তরাষ্ট্রের রিপাবলিকান পার্টির রাজনীতিকেরা ইরানের সঙ্গে সমঝোতার বিরোধিতা করছেন। এই সমঝোতা ইরানকে শুধু উৎসাহিতই করবে বলে মন্তব্য করেন মার্কিন প্রতিনিধি পরিষদের রিপাবলিকানদলীয় স্পিকার জন বেহনার। তিনি আরও বলেন, মধ্যপ্রাচ্যে পারমাণবিক অস্ত্রের বিস্তার বন্ধ করার পরিবর্তে সারা বিশ্বে ওই চুক্তি অস্ত্রের প্রতিযোগিতা বাড়িয়ে দেবে।মার্কিন কংগ্রেস ওই সমঝোতা অনুমোদনের প্রস্তাব বিবেচনার জন্য ৬০ দিন সময় পাবে। তবে ওই অনুমোদন প্রক্রিয়া বন্ধ করে দিতে বিরোধী রিপাবলিকানদের প্রচেষ্টায় প্রেসিডেন্ট বারাক ওবামা ভেটো দেবেন বলে জানিয়েছেন।পরাশক্তি দেশগুলোর সঙ্গে সমঝোতার ফলে চুক্তি বাস্তবায়িত হলে ইরান তাদের পারমাণবিক কর্মসূচি নিয়ন্ত্রণ করার বিনিময়ে আন্তর্জাতিক অর্থনৈতিক ও সামরিক অবরোধ থেকে পর্যায়ক্রমে রেহাই পাবে।ইরানি প্রেসিডেন্ট হাসান রুহানি গতকাল সংযুক্ত আরব আমিরাতের দুবাইয়ে বলেন, বিশ্বশক্তির সঙ্গে ওই সমঝোতা তাঁর দেশের জন্য এক বড় বিজয়। কেউ বলতে পারবে না যে, ইরান আত্মসমর্পণ করেছে। এই অর্জনের ফলে ইরানকে এখন আর কেউ বিশ্বের জন্য হুমকিও মনে করবে না।ইরানের পররাষ্ট্রমন্ত্রী জাভেদ জারিফ গতকাল বুধবার তেহরানে ফিরে বলেন, বিশ্বশক্তির সঙ্গে সমঝোতার ফলে ইরানের পারমাণবিক কর্মসূচি নিয়ে ‘কৃত্রিম সংকটের’ অবসান হয়েছে। সমঝোতার শর্ত অনুযায়ী তাঁরা নিজেদের কাজ করবেন। অপর পক্ষও তাই করবে। চুক্তির আনুষ্ঠানিক বাস্তবায়নে এখন থেকে আনুমানিক চার মাস সময় লাগবে।ইরানের বিতর্কিত পারমাণবিক কর্মসূচি নিয়ে তেহরানের সঙ্গে জাতিসংঘ নিরাপত্তা পরিষদের স্থায়ী পাঁচ সদস্য যুক্তরাষ্ট্র, যুক্তরাজ্য, ফ্রান্স, চীন ও রাশিয়া এবং জার্মানির প্রতিনিধিরা ২০০৬ সালে আলোচনা শুরু করেন। দীর্ঘ ও কঠিন আলোচনার পর অবশেষে অস্ট্রিয়ার রাজধানী ভিয়েনায় মঙ্গলবার এ ব্যাপারে চূড়ান্ত সমঝোতা হয়।চুক্তির পর যা হবে শিগগিরই সার্বিক যৌথ কর্মপরিকল্পনা নিরাপত্তা পরিষদের অনুমোদনের জন্য জমা দেওয়া হবে। ২০ জুলাই ইউরোপীয় ইউনিয়নের পররাষ্ট্রমন্ত্রীরা চুক্তিতে স্বাক্ষর করবেন। এ সপ্তাহের মধ্যে মার্কিন প্রেসিডেন্ট বারাক ওবামা চুক্তিটি অনুমোদনের জন্য কংগ্রেসে পাঠাবেন। এখানে এটি কঠিন বিরোধিতার মুখে পড়তে পারে। চুক্তিটি অনুমোদনে ইরানের প্রক্রিয়াটি বেশ সোজাসাপটা। চুক্তিটি প্রথমে গৃহীত হতে হবে সর্বোচ্চ জাতীয় নিরাপত্তা পরিষদে। এরপর অনুমোদনের জন্য যাবে পার্লামেন্টে। সেখানে তা সহজেই পাস হয়ে যাবে বলে মনে করা হচ্ছে। আন্তর্জাতিক আণবিক শক্তি সংস্থার (আইএইএ) অনুমোদনের পর ইরানের ওপর থাকা অর্থনৈতিক নিষেধাজ্ঞা তুলে নেওয়া হবে। এরপর প্রত্যাহার হবে জাতিসংঘের অস্ত্র নিষেধাজ্ঞা। চুক্তি অনুসারে ১০ বছর পর পরমাণু কর্মকাণ্ড সীমিতকরণের মেয়াদ শেষ হয়ে গেলে ইরান অত্যাধুনিক প্রযুক্তি প্রয়োগের মাধ্যমে পরমাণু কর্মকাণ্ড চালাতে পারবে।",2
"এর আগে যে দুবার দক্ষিণ আফ্রিকায় পূর্ণাঙ্গ সফরে গেছে বাংলাদেশ, কোনোটিতেই আনন্দদায়ী স্মৃতি নেই। দক্ষিণ আফ্রিকার মাটিতে প্রোটিয়াদের বিপক্ষে জয় জিনিসটা কী, সেটি কখনো দেখতে পায়নি বাংলাদেশ। এবারও কি সেই একই গল্প লেখা হতে যাচ্ছে? তবে গল্পটা বদলাতে চান সাকিবরা। কাল পচেফস্ট্রুমের টি-টোয়েন্টি দিয়ে সফর শেষ করতে যাচ্ছে বাংলাদেশ। ম্যাচটি জয় দিয়েই শেষ করতে চায় দল।সফরটা কীভাবে শেষ হলে সাকিব সবচেয়ে খুশি হবেন, তা কি আর বলতে! জয়ের বাইরে কোনো ভাবনা নেই বাংলাদেশ টি-টোয়েন্টি অধিনায়কের, ‘আর কী আছে? জয় ছাড়া আর কিছু দেখি না। অন্তত এটাই তো আমাদের চাওয়া।’সাকিবকে আত্মবিশ্বাসী করছে ব্লুমফন্টেইনে সিরিজের প্রথম টি-টোয়েন্টিতে বাংলাদেশের পারফরম্যান্স। ম্যাচটা ২০ রানে হারলেও নিজেদের খেলা নিয়ে খুশি সাকিব, ‘সবই ভালো আছে। আরেকটু ভালো হলে জেতা সম্ভব ছিল। আমরা একটা বাড়তি বোলার নিয়ে খেলেছিলাম, পরিকল্পনা ছিল ওদের যদি ১৮০ রানের মধ্যে আটকে রাখতে পারি, আত্মবিশ্বাস ছিল তাড়া করতে পারব। উইকেটও সে রকমই ছিল। ফিল্ডিংয়েও কিছু ভুল হয়েছে। কিছু উন্নতির জায়গা আছে। সেগুলো করতে পারলে আরও একটা ভালো ম্যাচ হওয়া সম্ভব।’প্রথম টি-টোয়েন্টিতে হারের ময়নাতদন্তে উঠে এসেছে ডট বল দেওয়ার বিষয়টি। ১২০ বলের মধ্যে ৪৫ বলেই বাংলাদেশ কোনো রান করেনি। অন্যদিকে দক্ষিণ আফ্রিকার ব্যাটসম্যানরা ‘ডট’ বল দিয়েছেন মাত্র ২২টি। সাকিবের লক্ষ্য পরের ম্যাচে ডট বল কম দেওয়ার, ‘ওরা বেশি ভালো ব্যাটিং করেছে বলে ২২টা ডট দিয়েছে। সাধারণত ৩০-৪০টার ভেতর থাকে। পরের ম্যাচে যদি এর মধ্যে (৩০-৪০) রাখা যায়, তবে ভালো হয়। চেষ্টা থাকবে ডট বল কম দেওয়া, বিশেষ করে প্রথম ছয় ও মাঝামাঝি ওভারে। বাউন্ডারির সঙ্গে যদি রানের চাকাটা সচল রাখা যায়, তবে চাপটা অনেক কমে যায়।’পচেফস্ট্রুমের উইকেট কেমন হবে, সেটি না বলতে পারলেও কালও বড় স্কোরের ম্যাচ হবে বলে মনে করছেন সাকিব, ‘সবাই বলছে একটু মন্থর হয় (উইকেট)। মনে হচ্ছে হাই স্কোরিং ম্যাচই হবে। আগে ফিল্ডিং করলে ওদের কম রানে আটকাতে চেষ্টা করব। আর আগে ব্যাটিং করলে ১৮০ না করলে জয়ের সুযোগ কম।’পচেফস্ট্রুম টেস্ট দিয়ে যেখানে শুরু হয়েছিল বাংলাদেশের দক্ষিণ আফ্রিকা সফর, সেখানেই শেষ হচ্ছে কাল। দুটি ঘটনা ঘটতে পারে এই ম্যাচে। পরাজয়ের বৃত্ত পূরণ অথবা পরাজয়ের বৃত্ত ভেঙে বেরিয়ে আসা। বাংলাদেশ নিশ্চয় শেষেরটিই চাইবে।",3
"☀গল সাহিত্য উৎসবে গান গাইতে চিরকুট এখন শ্রীলঙ্কায় ☀আয়োজকেরা চিরকুটকে একটি দ্বীপে নিয়ে যায়☀‘ট্যাপরোব্যান আইল্যান্ডে’ সময় কাটিয়ে মুগ্ধ চিরকুটের সদস্যরাগল সাহিত্য সম্মেলনে গান গাইতে বাংলাদেশের গানের দল চিরকুট এখন আছে শ্রীলঙ্কায়। সেখানেই এই দলের সদস্যদের অন্যরকম এক অভিজ্ঞতা হয়ে গেল। বাংলাদেশি এই গানের দলের সবাইকে নাকি গতকাল বুধবার দুপুরে আপ্যায়ন করাতে আয়োজক কর্তৃপক্ষ নিয়ে যায় একটি দ্বীপে, যা তাঁদের জন্য ছিল একেবারে নতুন অভিজ্ঞতা। আয়োজকদের এমন আতিথেয়তায় মুগ্ধ গানের দলটির সদস্যরা। জানিয়েছেন দলটির অন্যতম সদস্য শারমীন সুলতানা সুমী।২৪ জানুয়ারি থেকে শ্রীলঙ্কার গলে শুরু হয়েছে এই উৎসব। উৎসবের উদ্বোধনী অনুষ্ঠানে গান গাওয়ার জন্য আমন্ত্রণ পেয়েছে বাংলাদেশের গানের দল চিরকুট। পাঁচ দিনের গল লিটারেরি ফেস্টিভ্যালের তৃতীয় দিনও গান করবে বাংলাদেশের এই গানের দল।সুমী বলেন, ‘আমাদের জীবনে এমন অভিজ্ঞতা এবারই প্রথম। গল সাহিত্য উৎসব আয়োজক কর্তৃপক্ষ আমাদের সব অতিথিকে দুপুরের খাবারের জন্য একটা দ্বীপে নিয়ে যায়। “ট্যাপরোব্যান আইল্যান্ডে” কাটানো সময়টা আমাদের অনেক দিন মনে থাকবে। এ ছাড়া এই দ্বীপে আভিজাত্যের যে নিদর্শন, তা কোনোভাবেই ভোলার নয়।’শ্রীলঙ্কা থেকে এর আগেও গান গাওয়ার জন্য আমন্ত্রণ জানানো হয়েছিল বাংলাদেশের গানের দল চিরকুটকে। ২০১৩ সালে দলটি গান গায় জাফনা সংগীত উৎসবে। এটি শ্রীলঙ্কায় দলটির দ্বিতীয় সফর। সাহিত্য উৎসবে গান গাইতে পারাটাকে অনেক সম্মানের মনে করছেন চিরকুটের সদস্যরা। সুমী বলেন, ‘শ্রীলঙ্কার সাহিত্য উৎসব অনেক বড় মাপের আয়োজন। বিশ্বের নামী লেখক, সাহিত্যিক আর প্রকাশকেরা এই উৎসবে অংশ নিতে এসেছেন। দেশের বাইরে তেমন একটা উৎসবে গান গাওয়ার সুযোগ পাওয়া নিঃসন্দেহে আমাদের জন্য অনেক সম্মানের।’চিরকুট জানিয়েছে, গল সাহিত্য সম্মেলনে কালও গান গাইবে দলটি। এ ছাড়া ২৮ জানুয়ারি শ্রীলঙ্কার আরেকটি বড় আয়োজনে গান গাইবে তারা। এরপর দেশে ফিরেই ব্যস্ত হবে স্টেজ শো নিয়ে।চিরকুট ব্যান্ডের যাত্রা শুরু ২০০২ সালে। মঞ্চ পরিবেশনা আর গানের কথার জন্য অল্প সময়েই বাংলাদেশের শ্রোতাদের মন জয় করেছে ব্যান্ডটি। এখন পর্যন্ত তিনটি অ্যালবাম প্রকাশ করেছে চিরকুট। সেগুলো হলো ‘চিরকুটনামা’, ‘জাদুর শহর’ ও ‘উধাও’। চিরকুট ব্যান্ডের উল্লেখযোগ্য কয়েকটি গানের মধ্যে রয়েছে ‘জাদুর শহর’, ‘কানামাছি’, ‘খাজনা’, ‘বন্ধু’, ‘কাটাকুটি’ ‘না বুঝি দুনিয়া’, ‘আহারে জীবন’ ইত্যাদি।",1
"বাংলাদেশের আমদানির প্রধান উৎস দেশ চীন। এরপর ভারত। তবে গত অর্থবছরে চীন থেকে যে হারে পণ্য আমদানি বেড়েছে, তার চেয়ে বেশি হারে বেড়েছে ভারত থেকে। বাংলাদেশ ব্যাংক আমদানির যে হালনাগাদ উপাত্ত প্রকাশ করেছে, তা থেকে এ তথ্য পাওয়া গেছে।এতে দেখা যায় যে ২০১৩-১৪ অর্থবছরে চীন থেকে পণ্য আমদানির জন্য ব্যয় হয়েছে ৭৫৪ কোটি ৪৯ লাখ ডলার। আর তার আগের বছর এই আমদানি ব্যয়ের পরিমাণ ছিল ৬৩০ কোটি ৭৬ লাখ ডলার। তার মানে এক বছরে চীন থেকে আমদানি বেড়েছে প্রায় সাড়ে ১৯ শতাংশ।অন্যদিকে একই সময়ে ভারত থেকে পণ্য আমদানি বেড়েছে ২৭ দশমিক ৩২ শতাংশ। ২০১২-১৩ অর্থবছরে যেখানে ৪৭৪ কোটি ডলারের পণ্য আমদানি হয়েছিল, সেখানে গত অর্থবছরের তা বেড়ে হয়েছে ৬০৩ কোটি ৬১ লাখ ডলার।তবে ভারত থেকে আমদানি বৃদ্ধির হার বেশি হলেও দ্বিপক্ষীয় বাণিজ্যের ঘাটতি চীনের সঙ্গে এখনো অনেক বেশি।গত অর্থবছরে চীনে বাংলাদেশি পণ্য রপ্তানির পরিমাণ দাঁড়িয়েছে ৭৪ কোটি ৬১ লাখ ডলার। তার আগের বছর ছিল ৪৫ কোটি ৮১ লাখ ডলার। রপ্তানি উন্নয়ন ব্যুরোর (ইপিবি) এই তথ্যানুসারে, এক বছরে চীনে বাংলাদেশ থেকে পণ্য রপ্তানি প্রায় ৬৩ শতাংশ বেড়েছে।যদিও গত অর্থবছরে চীনে রপ্তানি অনেক বেশি বেড়েছে, তার পরও দ্বিপক্ষীয় বাণিজ্যে ঘাটতি বেড়ে হয়েছে ৬৭৯ কোটি ৮৮ লাখ ডলার। ২০১২-১৩ অর্থবছরের ঘাটতি ছিল ৫৮৫ কোটি ৫৮ লাখ ডলার। তার মানে এক বছরের ব্যবধানে চীনের সঙ্গে বাণিজ্য ঘাটতি বেড়েছে ১৬%।চীন বাংলাদেশকে প্রায় পাঁচ হাজার পণ্যে অগ্রাধিকারমূলক প্রবেশাধিকার দিয়েছে। এসব পণ্য বর্তমানে চীনের মোট আমদানির ৬০ শতাংশ। ২০১০ সাল থেকে চীন ক্রমাগত এই সুবিধা বাড়িয়েছে। এসব পণ্যে ৩৫ শতাংশ স্থানীয় মূল্য সংযোজনের শর্তে শুল্কমুক্ত সুবিধা দেওয়া হচ্ছে। আর এই সুবিধা দেওয়া হয়েছে এশীয় প্রশান্ত মহাসাগরীয় বাণিজ্য চুক্তির (আপটা) আওতায়।তবে একই সময়ে ভারতের সঙ্গে দ্বিপক্ষীয় বাণিজ্যে ঘাটতি বেড়েছে ৩৩ শতাংশ। ২০১২-১৩ অর্থবছরে যেখানে ৪১৭ কোটি ৬৮ লাখ ডলারের বাণিজ্য ঘাটতি ছিল, সেখানে তা গত অর্থবছর বেড়ে হয়েছে ৫৫৭ কোটি ৪১ লাখ ডলার।ভারত শতভাগ শুল্কমুক্ত বাজারসুবিধা প্রদান করার পরও বাংলাদেশ থেকে ভারতে রপ্তানি কাঙ্ক্ষিত হারে বাড়েনি। গত ২০১৩-১৪ অর্থবছরে ভারতে বাংলাদেশের পণ্য রপ্তানি ২৩ শতাংশ কমে গেছে। ওই বছর ভারতে পণ্য রপ্তানি থেকে আয় হয়েছে ৪৫ কোটি ৬৬ লাখ ডলার। আর ২০১২-১৩ অর্থবছরে এই রপ্তানি আয়ের পরিমাণ ছিল ৫৬ কোটি ৩৯ লাখ ডলার।ৎ২০১১ সালের নভেম্বর মাসে ভারতের তৎকালীন প্রধানমন্ত্রী মনমোহন সিং দক্ষিণ এশিয়ার স্বল্পোন্নত দেশগুলোর জন্য ভারতের স্পর্শকাতর পণ্য তালিকা ৪৮০টি থেকে কমিয়ে ২৫টিতে নামিয়ে আনার ঘোষণা দেন। এর মধ্য দিয়েই কার্যত বাংলাদেশকে ভারতের বাজারে বহুল কাঙ্ক্ষিত প্রায় শতভাগ শুল্কমুক্ত বাজারসুবিধা প্রদান করা হয়। তবে এই বাজারসুবিধা এখনো যথেষ্ট ভালোভাবে কাজে লাগাতে পারেনি বাংলাদেশ।",0
"দীর্ঘ পাঁচ বছর ধরে ক্যানসারের সঙ্গে যুদ্ধ করছেন অর্থহীন ব্যান্ডের অন্যতম সদস্য সুমন। ব্যাংককের বামরুনগ্রাদ হাসপাতাল থেকে ১১ বারের মতো সার্জারি শেষে তিন দিন আগে ঢাকায় ফিরেছেন তিনি। দেশে ফেরার পর গতকাল জানালেন সুখবরটি। এখন অনেকটাই সুস্থ বোধ করছেন। বললেন, ‘ঈদের পরই আমাকে আবার মঞ্চে দেখা যাবে। সেভাবেই প্রস্তুতি নিচ্ছি। আপাতত বাসায় বিশ্রাম নিতে হচ্ছে।’অসুস্থতায় কাবু হয়ে ভেবেছিলেন এই বুঝি শেষ। কিন্তু তিনি আবারও সুস্থ হয়ে সবার মাঝে ফিরে এসেছেন। বললেন, ‘আপনারা হয়তো অনেকেই জানেন পাঁচ বছর ধরে নানা ধরনের অসুস্থতার ভেতর দিয়ে গেছি আমি। বেশ কয়েকবার বেশ কিছু গুরুত্বপূর্ণ সার্জারির ভেতর দিয়ে যেতে হয়েছে আমার। ৩১ ঘণ্টা কোমায় থাকার অভিজ্ঞতাও হয়েছে! অনেকবার মনে হয়েছে, এই বুঝি শেষ, আমার এবার যাওয়ার সময় হয়েছে। কিন্তু প্রতিবারই কোনো না কোনোভাবে আবার ফেরত এসেছি।’ভক্তদের উদ্দেশে সুমন বললেন, ‘আমার ধারণা, আজকে আমার এই পর্যায়ে আসার পেছনে আরেকটা বড় কারণ হলো, অসংখ্য মানুষের দোয়া। আমার ফেসবুকের ইনবক্সে যে পরিমাণ খুদেবার্তা জমা হয়েছে, তা পড়ে শেষ করাই মনে হচ্ছে অসম্ভব!’",1
"কার্ড বা মোবাইল ব্যাংকিংয়ের মতো ডিজিটাল ব্যবস্থায় আর্থিক লেনদেনের মাধ্যমে ঢাকায় বছরে ১৫০ কোটি মার্কিন ডলার বা ১২ হাজার কোটি টাকা সাশ্রয় করা সম্ভব। ডিজিটাল মাধ্যমে আর্থিক লেনদেন করলে সময় বাঁচে, নগদ অর্থের সঙ্গে সম্পর্কিত অপরাধ প্রবণতাও কমে। এ ছাড়া ব্যবসায়িক ও প্রশাসনিক কার্যক্রমে গতি আসে। এসব বাড়তি সুবিধার আর্থিক মূল্য নির্ধারণ করে এ হিসাব তৈরি করা হয়েছে।ডিজিটাল মাধ্যমে আর্থিক লেনদেনের সুবিধা নিয়ে যুক্তরাষ্ট্রভিত্তিক অনলাইন পেমেন্ট সেবা ভিসার এক গবেষণায় এসব তথ্য পাওয়া গেছে। ভিসার পক্ষে বিশ্বের বড় ১০০ শহরে এ গবেষণা চালিয়েছে রুবিনি থটল্যাব নামের একটি বাজার গবেষণা প্রতিষ্ঠান। এতে বলা হয়েছে, ঢাকাসহ বিশ্বের ১০০ বড় শহরে ডিজিটাল লেনদেন বাড়লে বছরে ৪৭ হাজার কোটি ডলার সাশ্রয় করা সম্ভব। এই অর্থ গড়ে একটি বড় শহরের বার্ষিক জিডিপির (মোট দেশজ উৎপাদন) ৩ শতাংশের সমান।নগদ অর্থের ওপর নির্ভরতা কমলে ভোক্তা, ব্যবসা-বাণিজ্য ও সরকারের তাৎক্ষণিক ও দীর্ঘমেয়াদি বিভিন্ন সুবিধা গবেষণায় তুলে ধরা হয়েছে। গবেষণা অনুযায়ী, ডিজিটাল মাধ্যমে আর্থিক লেনদেন করা হলে ১০০ শহরে শুধু লেনদেন পরিচালনার জন্য ৩২০ কোটি ঘণ্টা বাঁচানো সম্ভব। নগদ অর্থ বা ব্যাংক চেকের মাধ্যমে একটি আর্থিক লেনদেন করা হলে গড়ে খরচ হয় ৭ সেন্ট বা ৫৬ টাকা। ডিজিটাল মাধ্যমে লেনদেন করা হলে সেই খরচ কমে আসে ৪০ টাকা বা ৫ সেন্টে।ভিসার ভারত ও দক্ষিণ এশিয়ার গ্রুপ কান্ট্রি ম্যানেজার টি আর রামাচান্দ্রান বলেন, বৈশ্বিক পর্যায়ের এ গবেষণা দেখিয়েছে নগদ অর্থবিহীন ব্যবস্থা কীভাবে সরকার, ব্যবসাপ্রতিষ্ঠান ও ভোক্তার জন্য প্রকৃত সুবিধা নিয়ে আসে। ডিজিটাল আর্থিক লেনদেন ব্যবস্থার ব্যবহার বাড়লে তা একটি শহরের জিডিপি, কর্মসংস্থান, আয় ও উৎপাদনশীলতায় কতটা ইতিবাচক প্রভাব ফেলে সেই চিত্র এ গবেষণায় সঠিকভাবে উঠে এসেছে ।নগদ অর্থবিহীন সমাজ (ক্যাশলেস সোসাইটি) তৈরিতে গবেষণায় বড় শহরের নীতিনির্ধারকদের জন্য ৬১টি সুপারিশ রাখা হয়েছে। এর মধ্যে উল্লেখযোগ্য হলো ব্যাংকিং লেনদেনের বাইরে থাকা মানুষকে আনুষ্ঠানিক লেনদেন প্রক্রিয়ায় আনতে আর্থিক সাক্ষরতা কর্মসূচি গ্রহণ, নতুন আর্থিক লেনদেনে প্রযুক্তি ব্যবহারের বাড়তি সুবিধার বিষয়ে প্রচারণা চালানো, আর্থিক লেনদেনের নিরাপত্তা সম্পর্কে সচেতনতা তৈরি ইত্যাদি। এ গবেষণার অংশ হিসেবে ‘ডাটা ভিজুয়ালাইজেশন টুল’ নামের একটি অনলাইন তথ্যভান্ডার তৈরি করেছে ভিসা ও রুবিনি থটল্যাব। এটি ব্যবহার করে ভোক্তারা গবেষণায় অন্তর্ভুক্ত ১০০ শহরে নগদ অর্থের ওপর নির্ভরতা কতটুকু কমছে বা বাড়ছে, সেটি জানতে পারবেন।",0
"ঠিক সকাল ১০টা। কথার একটুও হেরফের হলো না। প্রথম আলো কার্যালয়ে এসে হাজির লায়লা। সঙ্গে ইয়া বড় ব্যাগ। আড্ডা শেষে সোজা পাবনার বনপাড়ার প্রিয় মহিষভাঙা গ্রামে যাবেন। লায়লার ব্যাখ্যা, ‘আমার গ্রাম, এলাকাবাসী আমার জীবনের অংশ। তাঁদের ভালোবাসায় আমি সিক্ত, অভিভূত। আমার এলাকাবাসী প্রতিযোগিতা চলাকালীন আমার জন্য পথেঘাটে, মাঠে দাঁড়িয়ে এসএমএস ভিক্ষা করেছেন। তাঁদের ঋণ কোনো দিন শোধ হবে না।’মহিষভাঙার মঞ্চ থেকে আজ পুরো বাংলাদেশের মঞ্চে দাঁড়িয়েছেন লায়লা। তাঁর বাবা বাউলশিল্পী। এই বাউলকন্যা প্রথম হয়েছেন এবারের ‘ক্লোজআপ ওয়ান তোমাকেই খুঁজছে বাংলাদেশ’ প্রতিযোগিতায়।‘আমার বাবার স্বপ্ন আমি পূরণ করতে পেরেছি। আমার গ্রামের, এলাকাবাসীর কষ্টের মূল্য আমি দিয়েছি। এই অনুভূতির কথা বলা মুশকিল।’ প্রথম হওয়ার অনুভূতির কথা বলছিলেন লায়লা।গানের ভুবনে পথচলা শুরু হলো কীভাবে?সে এক লম্বা গল্প।বাবা শফিকুল মৃধা গানপাগল মানুষ। হাঁড়িতে চাল নেই, সংসার ঠিকমতো চলে না। বাড়ির সঙ্গে খানকা শরিফ। প্রতিদিনই বাউল গানের আসর বসে। ১১ বছরের লায়লা চুপি চুপি বাবার গান শোনে। গান গেঁথে যায় মনে। কিন্তু বাবাকে ভয়, দরাজ গলায় হয় না গান গাওয়া। একদিন রাতে বাবা বাড়িতে নেই। সেই সুযোগে বড় বোনের ঘরে বসে ‘দিনে দিনে দিন ফুরাল...’ লালনের এই গান আনমনে গেয়ে চলেছেন লায়লা। বাবাও ওই সময় বাড়িতে হাজির। মেয়ের গান শুনে থমকে যান বাবা। গাওয়া শেষ হলে ঘরে ঢুকলেন বাবা। তাঁকে দেখে চমকে যান লায়লা। বাকিটুকু লায়লার মুখ থেকেই শুনি, ‘বাবাকে দেখে আমি তো ভয়ে অস্থির। কিন্তু বাবা নিজ থেকেই বললেন, “দোতারাটা নিয়ে আয়। আমি বাজাব, তুই গাইবি।” দোতারার সঙ্গে গান ধরলাম। যন্ত্রের সঙ্গে তাল মেলাতে পারলাম না। বাবা রাগ করে বললেন, “তোর দিয়ে কিছু হবে না।” বিরক্ত হয়ে উঠে গেলেন তিনি।’কিন্তু গানপাগল মানুষটি মেয়ের জন্য সারা রাত ঘুমোতে পারলেন না। শুরু করলেন মেয়েকে নিয়ে স্বপ্ন দেখা। পরের দিন থেকে বাবার হাত ধরে শুরু হলো লায়লার সংগীতচর্চা।আস্তে আস্তে বিভিন্ন অনুষ্ঠানে লালন ও বিভিন্ন বাউলগান গেয়ে লায়লা পৌঁছে গেলেন এলাকার মানুষের অন্তরে। এরপর পেয়ে গেলেন ‘ক্লোজআপ ওয়ান’ প্রতিযোগিতার সন্ধান।গ্রামে বিদ্যুৎ নেই, নেই টেলিভিশন। পত্রিকার কোনো খবরও পৌঁছায় না সেখানে। তাই গানের কোনো প্রতিযোগিতার খবরই পৌঁছায় না লায়লার কানে। একদিন এক প্রতিবেশির মাধ্যমে জানলেন ‘ক্লোজআপ ওয়ান’ প্রতিযোগিতায় শিল্পী বাছাইয়ের জন্য আবেদন চলছে। পরের ঘটনা লায়লার জন্য ইতিহাস!অনেকেই ‘ক্লোজআপ ওয়ান’ হয়ে আবার হারিয়েও গেছেন। সেই পথে হারাতে চান না লায়লা। বললেন, ‘আমি প্রতিযোগিতায় প্রথম হয়েছি। কিন্তু আমার কাছে মনে হয়, এই প্রতিযোগিতা দিয়েই আমার গান শেখা শুরু। অনেক দূর যেতে হবে।’অনেক দূরে যাওয়ার প্রস্তুতির জন্যই ইউনিভার্সিটি অব ডেভেলপমেন্ট অল্টারনেটিভে সংগীত বিভাগে ভর্তি হয়েছেন। লায়লা বললেন, ‘ভালো মানুষ হিসেবে নিজেকে গড়তে চাই। একজন ভালো মানুষ ছাড়া পবিত্র এই সংগীত হূদয়ে বসবাস করতে পারে না। ছোটবেলা থেকে গানই প্রাণ, গানই প্রেম, গানই ভালোবাসা।’প্রতিযোগিতায় প্রথম হওয়ার সুবাদে ১০ লাখ টাকা পেয়েছেন লায়লা। স্বপ্ন দেখেন এই টাকা দিয়ে একটা বাউল একাডেমি গড়ার। বললেন, ‘আহমেদ ইমতিয়াজ বুলবুল স্যারের অনুপ্রেরণা, আদেশে এই স্বপ্ন দেখি। বনপাড়া উপজেলার ভূমি অফিস থেকে উপজেলা সদরে একখণ্ড খাসজমি দিতে চেয়েছে। জমির ওপর একটা একাডেমি করতে চাই, যেখান থেকে ছোট ছোট ছেলেমেয়ে গান শিখে সারা দেশে আলো ছড়াবে।’",1
"দেশের দুই অংশের অবস্থান মানচিত্রের দুই পাশে। সেখানকার শাসকও ভিন্নমতাবলম্বী দুটি দল। মাঝখানে চিরবৈরী ইসরায়েল। এত সব প্রতিকূলতার মাঝেও ফিলিস্তিনের দুই অংশের ঐক্যের প্রতীক হয়ে উঠছে ফুটবল। ইসরায়েলি কর্তৃপক্ষ নিরাপত্তার ধুয়া তুলে সফর আটকে দেওয়ার পর অবশেষে গাজার ফুটবল ক্লাব শেজাইয়াকে ফিরতি ম্যাচ খেলতে পশ্চিম তীর সফরের অনুমতি দিয়েছে। ম্যাচটি আজ অনুষ্ঠিত হবে হেবরনে।যুদ্ধ, অবরোধ ও আগ্রাসনের নির্মম রূপটা ভালো করেই জানা ফিলিস্তিনের দেশহীন মানুষদের। দেশটির দুই অংশে খেলা হয় পৃথক দুটি ফুটবল লিগ। তাতে চ্যাম্পিয়ন আল-আহলি ও শেজাইয়া। গাজায় অনুষ্ঠিত প্রথম লেগের ম্যাচ গোলশূন্য ড্র হওয়ার পর পশ্চিম তীরের ক্লাব আল-আহলির সঙ্গে ফিরতি ম্যাচ খেলার কথা ছিল গাজার ক্লাব শেজাইয়ার। কিন্তু দলের চার খেলোয়াড়কে নিরাপত্তার অজুহাতে পশ্চিম তীর সফরে বাধা দেয় ইসরায়েল। ফলে বাতিলই হয়ে যায় ৯ আগস্টের ম্যাচটি। পরে অবশ্য ঘণ্টা দুয়েক জিজ্ঞাসাবাদের পর দলটিকে পশ্চিম তীরে যাওয়ার অনুমতি দেয় ইসরায়েল।গত ১৫ বছরে এবারই প্রথম দল দুটি একে অপরের মুখোমুখি হচ্ছে। বিজয়ী দল আন্তর্জাতিক প্রতিযোগিতায় ফিলিস্তিনের প্রতিনিধিত্ব করবে বলে এর গুরুত্বও কম নয়। ফিলিস্তিনের প্রেসিডেন্ট মাহমুদ আব্বাস বিগত কয়েক বছরে দেশের দুই অংশের মধ্যে সম্পর্ক উন্নয়নের চেষ্টা করলেও তা সফল হয়নি। আগ্রাসন, অবরোধ ও রাজনৈতিক তিক্ততার মধ্যে ফুটবল ম্যাচটিকে দেখা হচ্ছে ঐক্যবদ্ধ ফিলিস্তিনের প্রতীকী বিজয় হিসেবে। এএফপি।",3
"যুক্তরাজ্যের জন্য রাশিয়া একটি বিপজ্জনক দেশে পরিণত হয়েছে বলে সতর্ক করে দিয়েছেন ব্রিটিশ গোয়েন্দা সংস্থা এমআইসিক্সের সাবেক প্রধান জন সাওয়ার্স। তিনি বলেছেন, যুক্তরাজ্যকে অবশ্যই রাশিয়ার কাছ থেকে নিজের ও মিত্র দেশগুলোর সুরক্ষার জন্য তৈরি হতে হবে। খবর বিবিসির।জন সাওয়ার্স বলেন, রাশিয়া একের পর এক দেশের জন্য হুমকি হিসেবে আবির্ভূত হচ্ছে। এ ধরনের হুমকি মোকাবিলার জন্য প্রতিরক্ষা ব্যয় বাড়ানো প্রয়োজন। রাশিয়ার সঙ্গে বিভিন্ন সমস্যা সমাধানের জন্য আলোচনাও জোরদার করতে হবে। স্নায়ুযুদ্ধ শেষ হওয়ার পরও রাশিয়া ও ইউরোপের চলার পথ ‘যেভাবে এক হতে ব্যর্থ হয়েছে’, তা নিয়ে হতাশা প্রকাশ করেন সাওয়ার্স। তিনি বলেন, দেশটি যুক্তরাজ্যের জন্য প্রত্যক্ষ হুমকি না হলেও আশপাশের পরিমণ্ডলের জন্য বিপজ্জনক। রাশিয়া মনে করিয়ে দিচ্ছে যে তাদের পারমাণবিক অস্ত্র রয়েছে। আর এই একটি ক্ষেত্রে তারা যুক্তরাষ্ট্রের সমকক্ষ।ইউক্রেনের পূর্বাঞ্চলে রাশিয়াপন্থী বিদ্রোহী ও সরকারি বাহিনীর মধ্যে লড়াই শুরু হওয়ার এক বছর পর পূর্ণ হলো। এ প্রেক্ষাপটে এসব মন্তব্য করলেন ব্রিটিশ সাবেক গোয়েন্দাপ্রধান সাওয়ার্স। সাওয়ার্স বলেন, তাঁরা ১৯৬২ সালের কিউবা ক্ষেপণাস্ত্র সংকটের পুনরাবৃত্তি চান না। তাই আলোচনা জোরদারের মাধ্যমে রাশিয়ার সঙ্গে বিদ্যমান সমস্যাগুলো দূর করতে চান। তিনি বলেন, রাশিয়া গণতন্ত্রের পথে আছে—এমনটা ভাবার কারণ নেই। আধুনিক বিশ্ব এখন আগের চেয়ে অনেক বেশি বিপজ্জনক হয়ে পড়েছে। স্নায়ুযুদ্ধের সময় যে স্থিতিশীলতা ছিল, এখন তাও নেই। এর মধ্যে সত্যিকারের বিপদ জড়িয়ে আছে। নিরাপত্তার ব্যাপারে রাশিয়া সবসময়ই একটি ‘উদ্বেগের কারণ’ হয়ে আছে। দেশটির সঙ্গে সহাবস্থানের পথ খুঁজে বের করতে হবে। এ মুহূর্তে সংকট ইউক্রেনকে ঘিরে হলেও এটি একটি আভাস মাত্র, আসল সমস্যা নয়। জিহাদিদের উত্থান নিয়েও মন্তব্য করেছেন সাওয়ার্স। তিনি বলেন, মুসলিমরা যুক্তরাজ্যের সমাজে খুব ভালোভাবে মিশে যেতে পারেনি। বেশ কিছু সামাজিক ও অর্থনৈতিক কারণ এর সঙ্গে যুক্ত। তাই তারা কট্টরপন্থার দিকে ঝুঁকছে।",2
"চট্টগ্রাম সিটি করপোরেশনের আয়ের প্রধান খাত হচ্ছে গৃহকর। শতভাগ দূরের কথা, গত ২২ অর্থবছরে কখনোই গৃহকর আদায়ে লক্ষ্যমাত্রার অর্ধেকও পূরণ করতে পারেনি করপোরেশন। এর মধ্যেই প্রচলিত পদ্ধতি (স্থাপনার আয়তনের ভিত্তিতে বর্গফুটপ্রতি) বাদ দিয়ে ‘ভাড়ার ভিত্তিতে’ গৃহকর আদায় করার প্রক্রিয়া শুরু করেছে সিটি করপোরেশন।নতুন পদ্ধতিতে গৃহকর নির্ধারণের প্রক্রিয়া ঠেকানোর জন্য মাঠে নেমেছেন বাড়িওয়ালা ও ভাড়াটেদের সংগঠন। হরতালের হুমকিও দিয়েছে তারা। পদ্ধতিটিকে যৌক্তিক নয় বলে মন্তব্য করেছে কনজ্যুমার অ্যাসোসিয়েশন অব বাংলাদেশও (ক্যাব)। তবে ভাড়ার ভিত্তিতে গৃহকর নির্ধারণে অনড় রয়েছেন চট্টগ্রাম সিটি করপোরেশনের মেয়র আ জ ম নাছির উদ্দীন।মেয়র নাছির প্রথম আলোকে বলেন, ‘সরকারের গেজেট অনুযায়ীই গৃহকর নির্ধারণ করা হচ্ছে। আমি সরকারের অংশ। সরকারের নির্দেশ আমাকে মানতে হবে। তবে ২০১৬ সালের জানুয়ারি মাসে প্রকাশিত গেজেটে গৃহকর ১৯ শতাংশ নির্ধারণ করার কথা থাকলেও আমি আগের ১৯৮৬ সালের আদর্শ কর তফসিল অনুযায়ী ১৭ শতাংশ নির্ধারণ করেছি। আর দরিদ্রদের ক্ষেত্রে ছাড় দেওয়া হবে।’জনস্বার্থ বিবেচনায় নিয়ে গৃহকর নির্ধারণ করতে বর্তমান মেয়রকে পরামর্শ দিয়েছেন চট্টগ্রামের সাবেক মেয়র মোহাম্মদ মনজুর আলম। নাগরিকদের সঙ্গে আলাপ-আলোচনার ভিত্তিতে গৃহকর নির্ধারণ করার জন্য তিনি নতুন মেয়রের প্রতি আহ্বান জানান।সিটি করপোরেশনের রাজস্ব বিভাগ সূত্র জানায়, গত বছরের ২১ মার্চ নগরের আগ্রাবাদে বিশ্ব বাণিজ্যকেন্দ্রের এক অনুষ্ঠানে ১১টি ওয়ার্ডের গৃহকর পুনর্মূল্যায়ন কার্যক্রমের উদ্বোধন করেছিলেন মেয়র। এরপর গত বছরের অক্টোবর মাস থেকে বাকি ৩০টি ওয়ার্ডের গৃহকর পুনর্মূল্যায়নের কার্যক্রম শুরু হয়। এই কার্যক্রম এখনো চলমান। আগামী দুই-তিন সপ্তাহের মধ্যে এ কার্যক্রম শেষ হওয়ার সম্ভাবনা রয়েছে। এরপর যাচাই-বাছাই করে গৃহকর নির্ধারণের বিষয়টি নগরবাসীকে জানানো হবে। ধার্য করা গৃহকর নিয়ে কারও আপত্তি থাকলে তাঁরা করপোরেশনের রিভিউ বোর্ডে আবেদন করতে পারবেন।সিটি করপোরেশনের ২০১৬-১৭ অর্থবছরের ২ হাজার ২২৫ কোটি ৬৭ লাখ টাকার বাজেটে নিজস্ব উৎস থেকে প্রাপ্তি ধরা হয়েছে ১ হাজার ১৯৭ কোটি ৪২ লাখ টাকা। এর মধ্যে গৃহকর খাতে সম্ভাব্য আয় ধরা হয়েছে ৭৯৩ কোটি ৩৬ লাখ টাকা, যা মোট নিজস্ব আয়ের ৬৬ দশমিক ২৬ শতাংশ। চলমান কর পুনর্মূল্যায়নের ওপর ভিত্তি করে গত অর্থবছরের তুলনায় চলতি অর্থবছরে গৃহকর খাতে দ্বিগুণ লক্ষ্যমাত্রা নির্ধারণ করে সিটি করপোরেশন। তবে অর্থবছরের ছয় মাস পার হলেও ডিসেম্বর পর্যন্ত আদায় হয়েছে ৬৮ কোটি ৫৫ লাখ ১১ হাজার ৫৫৭ টাকা, যা মোট লক্ষ্যমাত্রার মাত্র ৮ দশমিক ৬৪ শতাংশ।গত অর্থবছরে (২০১৫-১৬) এই খাতে লক্ষ্যমাত্রা ছিল ৩৩৭ কোটি ১৮ লাখ টাকা। আদায় হয়েছে ১১২ কোটি ২৫ লাখ টাকা, যা লক্ষ্যমাত্রার মাত্র ৩৩ দশমিক ৩৩ শতাংশ।এ বিষয়ে মেয়র আ জ ম নাছির উদ্দীন বলেন, ‘বিগত দিনে অনেক অনিয়ম-দুর্নীতি ছিল। তবে আমি কর আদায়ে শতভাগ সফল হব। রাতারাতি পরিবর্তন হবে না। একটু সময় লাগবে। এ ব্যাপারে কোনো ছাড় দেওয়া হবে না।’নতুন পদ্ধতি নিয়ে শঙ্কায় বাড়িওয়ালা ও ভাড়াটেরাচট্টগ্রাম নগরের কদমতলী এলাকায় প্রায় সাড়ে আট হাজার বর্গফুট জায়গার ওপর তিনতলা ভবন ও একতলা বিপণিবিতান রয়েছে ব্যবসায়ী নুরুল হুদার পরিবারের। আয়তনের ভিত্তিতে বর্গফুট হিসেবে এসব স্থাপনার জন্য বছরে তাঁরা গৃহকর দেন ১৮ হাজার ৭৪০ টাকা। পরিবারের সদস্যদের আশঙ্কা, ভাড়ার ভিত্তিতে গৃহকর নির্ধারণ করা হলে এর পরিমাণ দাঁড়াবে প্রায় লাখ টাকায়। নুরুল হুদা বলেন, এমনিতেই ভাড়া থেকে আয়ের একটি বড় অংশ চলে যায় ভবন ও বিপণিবিতানের রক্ষণাবেক্ষণ, গ্যাস, বিদ্যুৎ ও পানির বিল দিতে। পরিবারের বিভিন্ন আনুষঙ্গিক খরচ তো আছেই।ভাড়ার ভিত্তিতে গৃহকর নির্ধারণের পদ্ধতিকে অযৌক্তিক বলে মন্তব্য করেছেন ক্যাবের কেন্দ্রীয় কমিটির সহসভাপতি ও চট্টগ্রাম বিভাগীয় কমিটির সভাপতি এস এম নাজের হোসাইন। তিনি বলেন, এই পদ্ধতিতে গৃহকর নির্ধারণ করা হলে বাড়িওয়ালারা আবার বাড়িভাড়া বাড়াবেন। শেষ পর্যন্ত এর বোঝা টানতে হবে ভাড়াটেদের।পুরোনো পদ্ধতিতে স্থাপনার আয়তন অনুযায়ী (প্রতি বর্গফুট) গৃহকর নির্ধারণের দাবি জানিয়ে চট্টগ্রাম করদাতা সুরক্ষা পরিষদ নামের একটি সংগঠন সম্প্রতি নগরের প্রেসক্লাবে সংবাদ সম্মেলন করে। বাড়িওয়ালা ও ভাড়াটেদের নিয়ে এই সংগঠন গঠিত হয়েছে।সংগঠনের সদস্যসচিব নুরুল আবছার প্রথম আলোকে বলেন, ‘আমাদের দাবি আহামরি কোনো দাবি নয়। আগের ছয়জন মেয়র যে পদ্ধতিতে গৃহকর নির্ধারণ করেছেন, সেই পদ্ধতিতেই গৃহকর নির্ধারণ করতে বর্তমান মেয়রকে অনুরোধ জানাচ্ছি। আমাদের আন্দোলন মেয়র কিংবা সরকারের বিরুদ্ধে নয়। আমরা গৃহকর দিতে প্রস্তুত। তবে তা সহনীয় হতে হবে।’ তিনি মেয়রকে নগরবাসীর পক্ষ হয়ে গৃহকর কমানোর ব্যাপারে সরকারের সঙ্গে দেনদরবার করার অনুরোধ জানান।অবশ্য গৃহকর নিয়ে একটি গোষ্ঠী দুরভিসন্ধিমূলক ও উদ্দেশ্যপ্রণোদিত অপপ্রচার চালাচ্ছে বলে দাবি করছেন আ জ ম নাছির উদ্দীন। তিনি প্রথম আলোর কাছে দাবি করেন, ভাড়ার ভিত্তিতে গৃহকর নির্ধারণের বিষয়ে বিভিন্ন মহল্লা কমিটির সঙ্গে আলোচনা করা হয়েছে। নগরবাসী এই পদ্ধতিতে গৃহকর দিতে কনভিন্সড (রাজি)। আর যাঁদের সামর্থ্য নেই কিংবা দরিদ্র, তাঁদের ব্যাপারে ছাড় দেওয়া হবে। কর দেওয়া নগরবাসীর নৈতিক দায়িত্ব।এ বিষয়ে স্থানীয় সরকার বিশেষজ্ঞ অধ্যাপক তোফায়েল আহমেদ মুঠোফোনে প্রথম আলোকে বলেন, গৃহকর নির্ধারণে সরকারি বিধি রয়েছে। এই বিধি অনুযায়ীই কর নির্ধারণ করতে হবে। বিধি ভঙ্গ করলে তখন অভিযোগ উঠবে, মামলাও হতে পারে। তবে গরিব মানুষের ক্ষেত্রে চাইলে মেয়র বিশেষ বিবেচনায় তা কমাতে পারেন।",4
"শিমুলিয়া-কাওড়াকান্দি নৌপথের লৌহজং টার্নিং পয়েন্ট (লৌহজং চ্যানেল) দিয়ে ফেরি চলাচল পাঁচ দিন বন্ধ থাকার পর আজ বুধবার থেকে আবার শুরু হচ্ছে। ফেরি চলবে আপাতত এক পাশ দিয়ে। অন্য পাশে চলবে খননকাজ। সূত্র জানায়, নাব্যতা সংকটের কারণে গত ২০ আগস্ট থেকে লৌহজং টার্নিং পয়েন্টে ফেরি চলাচল ব্যাহত হচ্ছিল। সংকট কাটাতে ওই পয়েন্ট এলাকায় পদ্মা সেতুর কাজে ব্যবহৃত যন্ত্র দিয়ে খননের দাবি করা হয়। সেই দাবির পরিপ্রেক্ষিতে ঠিকাদারি প্রতিষ্ঠান সিনোহাইড্রো ১ সেপ্টেম্বর থেকে খননকাজ শুরু করে। খননকাজের পাশাপাশি সীমিত পরিসরে ফেরি সার্ভিস চালু রাখা হয়। কিন্তু তাতে খননকাজে সমস্যা হচ্ছিল। ঈদের আগে পরিস্থিতি স্বাভাবিক রাখতে ১১ সেপ্টেম্বর থেকে গতকাল পর্যন্ত লৌহজং টার্নিং পয়েন্ট দিয়ে ফেরি চলাচল বন্ধ রাখার সিদ্ধান্ত হয়। এরপর থেকে এই পথ এড়িয়ে বিকল্প পথে পাঁচ কিলোমিটার ঘুরে চারটি ফেরি দিয়ে যান পারাপার চালু রাখা হয়।  বিআইডব্লিউটিসির শিমুলিয়া ঘাট কর্তৃপক্ষ জানায়, ফেরি চলাচলের পথ মার্কিং করার কাজ গতকাল মঙ্গলবার রাতে শেষ হয়েছে। আজ থেকে ফেরি চলাচল শুরু করা যাবে।",4
"শ্রীলঙ্কার বিপক্ষে দ্বিতীয় ওয়ানডে ম্যাচ চলার সময় টিভি রিপ্লেতে অহেতুক শট খেলে আউট হওয়ার দৃশ্য দেখানোর প্রতিক্রিয়ায় ড্রেসিংরুমে বসে থাকা সাকিব আল হাসান ক্যামেরার দিকে তাকিয়ে যে ইঙ্গিত করেছিলেন, সেটি এককথায় অশোভন। দেশের সেরা ক্রিকেট তারকা সাকিবকে শাস্তি পেতে হয়েছে দ্রুতই। তিনি তিন ম্যাচের জন্য নিষিদ্ধ হয়েছেন। পাশাপাশি জরিমানা করা হয়েছে তিন লাখ টাকা। এ ঘটনায় এরইমধ্যে সামাজিক যোগাযোগ সাইট ও নানা মাধ্যমে সমালোচনার তীব্র ঝড় উঠেছে। বিষয়টি উপলব্ধি করেই ফেসবুকে নিজের অফিসিয়াল ফ্যান পেজে দুঃখ প্রকাশ করেছেন সাকিব।তিনি সেখানে লিখেছেন:‘প্রিয় সমর্থক ও ভালোবাসার ক্রিকেট দল, গতকালের ম্যাচে আমার আচরণের জন্য আমি ভীষণ দুঃখিত। হঠাত্ আউট হয়ে যাওয়ায় ভীষণ ভেঙে পড়েছিলাম। আমি আবেগ সামলাতে পারিনি। অনেকে আমাকে আদর্শ মনে করেন। ফলে এভাবে প্রতিক্রিয়া প্রকাশ না করাই উচিত ছিল। বিসিবি, সতীর্থ, সমর্থক এবং সকল বাংলাদেশির কাছে আন্তরিকভাবে দুঃখ প্রকাশ করছি। ভবিষ্যতে যাতে এমনটা না হয়, তার সর্বোচ্চ চেষ্টা করব। টাইগাররা এগিয়ে যাও!—সাকিব আল হাসান’",3
"ইরাক ও সিরিয়ার জঙ্গিগোষ্ঠী ইসলামিক স্টেটকে (আইএস) রোখার কৌশল নিয়ে মার্কিন প্রেসিডেন্ট বারাক ওবামা ২০টির মতো দেশের সামরিক নেতাদের সঙ্গে বৈঠকে বসছেন। বাংলাদেশ সময় গতকাল গভীর রাতেই এ বৈঠক শুরু হওয়ার কথা ছিল। খবর রয়টার্স ও এএফপির।বিশ্লেষকেরা বলছেন, মার্কিন প্রেসিডেন্ট বারাক ওবামা বিভিন্ন দেশের সামরিক নেতাদের সঙ্গে এ বৈঠকের মধ্য দিয়ে মার্কিন জনগণ ও বৈশ্বিক মিত্রদের দেখাতে চাইবে, তিনি ইরাক ও সিরিয়ার বড় অংশ দখল করে নেওয়া জঙ্গিগোষ্ঠী আইএসকে ‘দমন’ ও ‘ধ্বংস’ করতে বদ্ধপরিকর।ওয়াশিংটনের কাছে এক বিমানঘাঁটিতে আয়োজিত বৈঠকে নেতৃত্ব দেবেন মার্কিন সামরিক বাহিনীর জয়েন্ট চিফ অব স্টাফের চেয়ারম্যান জেনারেল ডেম্পসি। যেসব দেশের প্রতিরক্ষাপ্রধানেরা এ বৈঠকে অংশ নেবেন বলে আশা করা হচ্ছে, তার মধ্যে রয়েছে অস্ট্রেলিয়া, কানাডা, মিসর, ফ্রান্স, জার্মানি, ইরাক, নেদারল্যান্ডস, কাতার, নিউজিল্যান্ড, বেলজিয়াম, সৌদি আরব ও তুরস্ক। তাদের সবাই মার্কিন নেতৃত্বাধীন আইএসবিরোধী আন্তর্জাতিক জোটের সদস্য।তবে এ বৈঠক থেকে নীতিগত কোনো গুরুত্বপূর্ণ সিদ্ধান্ত আসার সম্ভাবনা নেই বলে জানিয়েছেন কর্মকর্তারা। হোয়াইট হাউসের জাতীয় নিরাপত্তা কাউন্সিলের মুখপাত্র অ্যালিস্টার বাসকি বলেন, ‘এটা (বৈঠক) জোট গঠনের চলমান প্রচেষ্টা এবং বৃহত্তর কৌশলের ভেতরে প্রতিটি দেশের সক্ষমতাকে অঙ্গীভূত করার অংশ।’ জেনারেল ডেম্পসির মুখপাত্র কর্নেল এডওয়ার্ড টমাসও বলেছেন একই ধরনের কথা। তাঁর ভাষ্য, ‘বৈঠকটা মূলত লক্ষ্য, চ্যালেঞ্জ এবং সামনের দিনগুলোতে যে পথে হাটতে হবে, তা নিয়ে সশরীরে এক জায়গায় বসে আলোচনা করার একটা উদ্যোগ মাত্র।’",2
"সবার চোখে-মুখেই পরিতৃপ্তির ছাপ। ঘরের মাঠে আর যা-ই হোক অসম্মানজনক কিছু হয়নি।এটা কাল পড়ন্ত বিকেলে বিকেএসপির হকি মাঠের দৃশ্য। ভারতীয় দল যে ৩-০-তে আন্তর্জাতিক প্রীতি সিরিজটা জিতল, সেটা নিয়ে মাতামাতি নেই খোদ ভারতীয় দলেই। বাংলাদেশ তিন ম্যাচেই হেরেছে সেটাও বোঝার উপায় রইল না। কে হারল, কে জিতল সবই পেছনের পাতায়। বাংলাদেশ দল বরং আগামীর সম্ভাবনার গানই গাইল। ‘এই তরুণদের সুযোগ দিলে ওরা পারবে’—সিরিজ শেষে বাংলাদেশের প্রাপ্তির খাতায় এই বাক্যটিই লেখা হলো আগে।প্রথমটিতে লড়াই করে ২-১। দ্বিতীয় ম্যাচে কিছু বড় ভুল করায় ৫-১। কাল তৃতীয় ও শেষ ম্যাচে বেশ ভালো খেলে ৩-১। ৩-০ ব্যবধানে সিরিজ ভারতের বটে, তবে বাংলাদেশের তরুণেরা যে লড়াই করতে শিখছে, বিকেএসপিতে হকির রিংটোনে শুধু এটাই বাজছে এখন।২৪ জনের দলে ৪-৫ জন বাদে বাকি সবাই নতুন। একমাত্র কৃষ্ণ ছাড়া সবাই বিকেএসপির ছাত্র। এই তরুণদের সবাইকে সুযোগ দিতে অধিনায়ক চয়নসহ আরও কয়েকজন সিনিয়রকে বসিয়ে কাল একেবারেই আনকোরাদের নামিয়ে দিলেন কোচ নাভিদ আলম।ছায়াঘেরা বিকেএসপিতে সেই নবীন দলের খেলা দেখতে দেখতে মনে হচ্ছিল, আন্তর্জাতিক ম্যাচ খেলার সুযোগ আরও দরকার। ভারতের খেলোয়াড়েরা শারীরিক সক্ষমতায় অনেক এগিয়ে। এই দলের সঙ্গে বাংলাদেশের অনভিজ্ঞ নবীনেরা লড়াই করে তিন ম্যাচে ‘মাত্র’ ১০ গোল হজম করেছে, যেটিকে ভালো ফলই বললেন বিকেএসপিতে তিন ম্যাচই দেখতে আসা বাংলাদেশের হকির কিংবদন্তি আবদুস সাদেক। কিছু ভুল তো বাংলাদেশ দল করেছেই। প্রতি-আক্রমণে টক্কর দিতে পারেনি। কালকের প্রথম গোলটা ৬ মিনিটে, প্রায় মাঝমাঠ থেকে ফাঁকা জায়গা পেরিয়ে কোনাকুনি হিটে ১-০ করেন যুবরাজ। ৩৮ মিনিটে ভারতের দ্বিতীয় গোল পেনাল্টি কর্নারে, পেনাল্টি কর্নার বিশেষজ্ঞ গুরজিন্দার সিংয়ের হিটে লক্ষ্যভেদ।ভারতের প্রাধান্য ছিল সুস্পষ্টই, তবে ম্যাচের শেষ দিকে বাংলাদেশ ২-১ করে ফেললে বেশ উৎফুল্ল হয়ে ওঠে বিকেএসপির একঝাঁক ছাত্র-ছাত্রী। মিলনের লম্বা বলে স্টিক ছুঁইয়ে মিমোর গোলে ২-১। অবশ্য বিকেএসপির ছেলেমেয়েদের করতালি মিলিয়ে যেতে না-যেতেই ৪০ সেকেন্ডের মধ্যেই ভারতীয় অধিনায়ক বিক্রমকান্তের ফিল্ড গোল। আগুনে যেন পানি ঢেলে দিল কেউ।বাংলাদেশের কাছে এই সিরিজটা ধরা রইল নবীনদের আন্তর্জাতিক ম্যাচ খেলার সুযোগ হিসেবে। আর এই সিরিজের তৃতীয় ম্যাচে ‘সম্মাননজক’ হার দেখে মাঠে উপস্থিত হকি ফেডারেশনের কোচিং কমিটির প্রধান সাবেক খেলোয়াড় মামুনুর রশিদ বললেন, ‘দলে কেউ যে অপরিহার্য নয়, এই ম্যাচ সেই বার্তাই দিল আমাদের।’ভারতীয় কোচ তুষার খান্ডেকার ঘুরেফিরে বারবারই প্রশংসা করলেন বাংলাদেশের। সেটা একটু বেশিই পেলেন লাল-সবুজের গোলরক্ষক অসীম গোপ, যিনি কাল একটি পেনাল্টি স্ট্রোক ও চারটি পেনাল্টি কর্নার আটকে ম্যাচসেরা হয়েছেন।অসীমদের সামনে আগামী মাসে এশিয়ান গেমসের বড় চ্যালেঞ্জ। সেটিরই প্রস্তুতি হিসেবে এই সিরিজ দিল আত্মবিশ্বাসের জ্বালানি!",3
"ব্রাসেলসে অনুষ্ঠিত বৈঠকে তহবিলের ঘোষণা। বৈঠকে যুক্তরাষ্ট্রকে ইঙ্গিত করে ইইউর পররাষ্ট্রনীতিবিষয়ক প্রধান ফেদেরিকা মঘেরিনি বলেন, ফিলিস্তিন নিয়ে যেকোনো ধরনের আলোচনা বহুপক্ষীয় হতে হবে এবং সব পক্ষ ও সহযোগীর অংশগ্রহণ থাকতে হবে।নতুন রাষ্ট্র গঠনে সহায়তার জন্য ফিলিস্তিনকে ৫ কোটি ৩০ লাখ মার্কিন ডলারের নতুন তহবিল গঠনের ঘোষণা দিয়েছে ইউরোপীয় ইউনিয়ন (ইইউ)। ইসরায়েল-ফিলিস্তিনের শান্তি আলোচনার যেকোনো প্রচেষ্টা এককভাবে না নিতে যুক্তরাষ্ট্রের প্রতি আহ্বান জানানোর পর গত বুধবার এই ঘোষণা এল। ফিলিস্তিনের উন্নয়ন সহায়তা সমন্বয়বিষয়ক একটি আন্তর্জাতিক কমিটির জরুরি বৈঠক বুধবার বেলজিয়ামের রাজধানী ব্রাসেলসে অনুষ্ঠিত হয়। সেখান থেকেই নতুন এই অর্থ-সহায়তার ঘোষণা আসে।ওই বৈঠকে যোগ দেওয়ার আগে যুক্তরাষ্ট্রকে ইঙ্গিত করে ইইউর পররাষ্ট্রনীতিবিষয়ক প্রধান ফেদেরিকা মঘেরিনি সাংবাদিকদের বলেন, ফিলিস্তিন নিয়ে যেকোনো ধরনের আলোচনার বিষয়বস্তু বহুপক্ষীয় হতে হবে এবং এতে সব পক্ষ ও সহযোগীর অবশ্যই অংশগ্রহণ থাকতে হবে। এই প্রক্রিয়ায় এটা খুবই গুরুত্বপূর্ণ। একজন বা অন্যজনকে বাদ রাখলে এই প্রক্রিয়া কাজে আসবে না। এটা বাস্তবসম্মতও হবে না। যুক্তরাষ্ট্র ছাড়া বা যুক্তরাষ্ট্র একা চললে কিছুই হবে না। কাজেই একপক্ষীয় পদক্ষেপ মধ্যপ্রাচ্যের শান্তি আলোচনার পথ রুদ্ধ করবে বলেও সতর্ক করেন তিনি।ট্রাম্পের সিদ্ধান্তের বিরোধিতা করে মঘেরিনি বলেন, ‘সংঘাত নিরসনে দ্বিরাষ্ট্র সমাধানের বিষয়টি বুধবারের বৈঠকে তুলে ধরা হবে। আশা করছি, এটা বিশ্বাস ও আস্থা ফিরিয়ে আনতে কাজ করবে।’বৈঠকে ইসরায়েল, মিসরের মন্ত্রীদের পাশাপাশি ফিলিস্তিনের প্রধানমন্ত্রী ও একজন যুক্তরাষ্ট্রের পদস্থ কর্মকর্তা অংশ নেন। ইসরায়েল-ফিলিস্তিন সংকট দুই রাষ্ট্র গঠনের মাধ্যমে সমাধানের নীতি থেকে সরে এসে যুক্তরাষ্ট্রের প্রেসিডেন্ট ডোনাল্ড ট্রাম্প গত ডিসেম্বরে জেরুজালেমকে ইসরায়েলের রাজধানী ঘোষণা দেওয়ার পর প্রথম এ রকম কোনো বৈঠক অনুষ্ঠিত হলো। বৈঠক শুরু হওয়ার পরই ইইউ ফিলিস্তিনিদের জন্য নতুন এ তহবিল ঘোষণা করে, যেটি তাদের স্বাধীন রাষ্ট্র প্রতিষ্ঠার জন্য বাস্তবিক অর্থে সাহায্য করবে। ফিলিস্তিনি শরণার্থীদের নিয়ে কাজ করা জাতিসংঘের সাহায্য সংস্থা ইউএনআরডব্লিউএকে সহায়তা দেওয়ার জন্যও এই বৈঠক ডাকা হয়। ইউএনআরডব্লিউএর মোট অর্থের এক-তৃতীয়াংশ সহায়তা দিয়ে থাকে যুক্তরাষ্ট্র। কিন্তু চলতি বছরের জন্য দেশটির ঘোষিত সহায়তা ট্রাম্প প্রশাসন অর্ধেকে কমিয়ে আনার ঘোষণা দেয়। এরপরই বড় ধরনের অর্থসংকটে পড়ে সংস্থাটি। এ অবস্থা কাটাতে সুইজারল্যান্ড, ফিনল্যান্ড, সুইডেন, নরওয়ে, জার্মানি, রাশিয়া, কুয়েত, নেদারল্যান্ডস ও আয়ারল্যান্ড অর্থ-সহায়তা বাড়ানোর ঘোষণা দেয়।এদিকে সিনহুয়ার খবরে বলা হয়েছে, ব্রাসেলসে ওই বৈঠকের পর আলোচনার বিষয় জানাতে নরওয়ের পররাষ্ট্রমন্ত্রীকে নিয়ে সংবাদকর্মীদের মুখোমুখি হন মঘেরিনি। এ সময় তিনি বলেন, এই তহবিল গঠনের লক্ষ্য হলো পূর্ব জেরুজালেমে ফিলিস্তিনিদের উপস্থিতি সুসংহত করা। পাশাপাশি একটি গণতান্ত্রিক ও জবাবদিহিমূলক ফিলিস্তিন রাষ্ট্র গঠনে সহায়তা করা।ফিলিস্তিনিদের অর্থ সহায়তার বিষয়টি সমন্বয় করতে অ্যাডহক লিয়াজোঁ কমিটি (এএইচএলসি) ১৯৪৪ সালে প্রতিষ্ঠিত হয়। এই কমিটি ফিলিস্তিন কর্তৃপক্ষ, ইসরায়েল সরকার ও দাতাদের সঙ্গে আলোচনার পথ প্রশস্ত করে থাকে।ট্রাম্পের ওই ঘোষণার পর শান্তি আলোচনায় যুক্তরাষ্ট্রকে মধ্যস্থতাকারী দেশ হিসেবে প্রত্যাখ্যান করে ফিলিস্তিন। তবে চার বছর ধরে অচল শান্তি আলোচনা ফের শুরু করার জন্য ফিলিস্তিনের ওপর চাপ দিয়ে আসছে মার্কিন প্রশাসন। দাভোসে ওয়ার্ল্ড ইকোনমিক ফোরামের আলোচ্যসূচিতে মধ্যপ্রাচ্য ইস্যু থাকলেও ফিলিস্তিনের উদ্দেশে ট্রাম্প হুমকির স্বরে বলেন, ইসরায়েলের সঙ্গে আলোচনায় না বসলে যুক্তরাষ্ট্র থেকে প্রাপ্ত আর্থিক সহায়তা কমানো হতে পারে।",2
"সাধারণ কোনো ক্রিকেট ম্যাচেও এটা আলোচনার বিষয় হতো। আর এটা তো প্রথম শ্রেণির ম্যাচ। বাঁহাতি স্পিনার অক্ষর প্যাটেলের এই বোলিং ফিগার ভারত ‘এ’ দলের হয়ে দক্ষিণ আফ্রিকা ‘এ’ দলের বিপক্ষে। গত পরশু ওয়েনাদের কৃষ্ণগিরি স্টেডিয়ামে শেষ হওয়া দ্বিতীয় বেসরকারি টেস্টের দ্বিতীয় ইনিংসে ৭৬ রানে অলআউট হয়ে ১ ইনিংস ও ৮১ রানে হেরেছে দক্ষিণ আফ্রিকা ‘এ’ দল। বাকি সব ছাপিয়ে যাতে বড় হয়ে উঠেছে অক্ষর প্যাটেলের জাদুকরি ওই স্পেল। ৯২ রানে ৫ উইকেট নিয়ে প্রথম ইনিংসেও স্বাগতিকদের পক্ষে সফলতম বোলার, তবে প্যাটেল নিজেও সম্ভবত এগিয়ে রাখবেন দ্বিতীয়টিকেই। ইনিংসে ৫ উইকেট তো কতই হয়, কিন্তু ৬-৬-০-৪ কি আর প্রতিদিন হয় নাকি! তথ্যসূত্র: ইএসপিএনক্রিকইনফো।",3
"মন্দ খবর ক্যাটরিনার পিছু ছাড়ছেই না। নানা কারণে সংবাদমাধ্যমের শিরোনামে আসছেন এ লাস্যময়ী অভিনেত্রী। কখনো রণবীর কাপুরের সঙ্গে ছাড়াছাড়ি, কখনো তরুণ তারকা আদিত্য রয় কাপুরের সঙ্গে ঘনিষ্ঠতা। ‘ঘরের খবর পরে জানা’র মতো করে সম্প্রতি ফাঁস হয়ে গেছে ক্যাটরিনার আরও একটি খবর—যা ভীষণ বিব্রত করেছে তাঁকে।নির্জন এক এলাকায় ঘটেছিল ঘটনাটি। একটি পার্কিং লটে তর্কে জড়িয়ে পড়েছিলেন এই অভিনেত্রী। এক-আধটু চেঁচামেচি তিনি করতেই পারেন। সেগুলো আসলে কোনো খবর নয়। কিন্তু বাগ্‌বিতণ্ডার সময় সেখানে উপস্থিত ছিলেন তাঁর কথিত নতুন প্রেমিক আদিত্য রয় কাপুর। ক্যাটকে সেখান থেকে সরিয়ে এনেছিলেন আদিত্য। সেটাই জানাজানি হয়ে গেছে।নিজের ব্যক্তিগত কথা ফাঁস হয়ে যাওয়ায় বেজায় চটেছেন ক্যাট। শোনা যাচ্ছে, ব্যক্তিগত সহকারী ও গৃহকর্মীদের সঙ্গে ইদানীং দূরত্ব বজায় রাখছেন তিনি।বাগ্‌বিতণ্ডার কাহিনি ফাঁসে তাঁর সন্দেহ ব্যক্তিগত গাড়িচালকের ওপর। ক্যাটরিনার ধারণা, টাকার বিনিময়ে গাড়িচালকই গণমাধ্যমের কাছে ফাঁস করে দিয়েছেন কথাটা। আদিত্যের সঙ্গে তাঁর দেখা-সাক্ষাতের কথাটা লুকিয়েই রেখেছিলেন ক্যাট। মিড ডে ও বিজনেস অব সিনেমা।",1
"কৃষক শ্রমিক জনতা লীগের সভাপতি কাদের সিদ্দিকী বলেছেন, ‘যারা ইলেকশনে রেফারির দায়িত্ব পালন করবে, সেই নির্বাচন কমিশন আমার বিরুদ্ধে সুপ্রিম কোর্টে আপিল করার মাধ্যমে নিরপেক্ষতা হারিয়ে নিজেরাই প্রতিপক্ষ হয়েছে।’আজ বুধবার টাঙ্গাইল জেলার কালিহাতী উপজেলার আটাবাড়ী প্রাথমিক বিদ্যালয় মাঠে আয়োজিত জনসভায় কাদের সিদ্দিকী এ কথা বলেন। তাঁর বক্তব্য সংবাদ বিজ্ঞপ্তি আকারে গণমাধ্যমে পাঠানো হয়।কাদের সিদ্দিকী বলেন,‘আমি এমপি হওয়ার জন্য কালিহাতী উপনির্বাচনে প্রার্থী হই নাই, কেউ যেন পাবলিকের ভোট ছাড়া আর এমপি হতে না পারে, সেটা বন্ধ করতে প্রার্থী হয়েছি। আমাকে ঠেকাতে গিয়ে নির্বাচন বন্ধ করতে হয়েছে, গামছার জোয়ার আটকাতে গিয়ে এখন নৌকাও আটকা পড়েছে। বঙ্গবন্ধু হত্যার পর আমি যদি প্রতিবাদ না করতাম, তাহলে যে আওয়ামী লীগ মাটির নিচে থাকত, তারাই এখন বড়াই করে।’কাদের সিদ্দিকী বলেন, ‘মানুষের ভোটাধিকার প্রতিষ্ঠার জন্য আমি সংগ্রাম করছি, যত দিন মানুষ ভোটাধিকার ফিরে না পাবে,তত দিন আমার সংগ্রাম চলতে থাকবে।’ কালিহাতী উপজেলা কৃষক শ্রমিক জনতা লীগের সভাপতি হাসমত নেতার সভাপতিত্বে জনসভায় আরও বক্তব্য দেন কৃষক শ্রমিক জনতা লীগের সাধারণ সম্পাদক হাবিবুর রহমান, সখিপুর উপজেলা সভাপতি আবদুল হালিম প্রমুখ।",4
"অভিবাসন ও ভ্রমণ নিয়ে যুক্তরাষ্ট্রের প্রেসিডেন্ট ডোনাল্ড ট্রাম্প এ সপ্তাহেই নতুন নির্বাহী আদেশ জারি করছেন। এ আদেশে আগের মতোই মুসলিমপ্রধান সাতটি দেশ থেকে ভ্রমণ ও অভিবাসনে কড়াকড়ি থাকবে। তবে গ্রিনকার্ড বা ভিসা আছে—এমন লোকজনকে নতুন নির্বাহী আদেশে ছাড় দেওয়া হয়েছে।গত দুই সপ্তাহ থেকে নতুন নির্বাহী আদেশ আসছে বলা হচ্ছে। তবে এখনো হোয়াইট হাউস থেকে তা জারি করা হয়নি। যুক্তরাষ্ট্রের সর্বত্র অভিবাসীদের উদ্বেগ-উৎকণ্ঠার মধ্যে গতকাল সোমবার মার্কিন সংবাদমাধ্যম নতুন নির্বাহী আদেশের রূপরেখা নিয়ে সংবাদ প্রকাশ করেছে।ট্রাম্প প্রশাসনের ঘনিষ্ঠজনদের বরাত দিয়ে প্রকাশিত সংবাদে বলা হয়েছে, নতুন নির্বাহী আদেশে আগের মুসলিমপ্রধান সাতটি দেশকেই লক্ষ্য করা হয়েছে। দেশগুলো হচ্ছে ইরান, ইরাক, সিরিয়া, সোমালিয়া, লিবিয়া, লেবানন ও সুদান।আদালতের নির্দেশে আটকে যাওয়া এ-সংক্রান্ত প্রথম নির্বাহী আদেশে সিরিয়া থেকে যুক্তরাষ্ট্রে শরণার্থী প্রবেশে সাময়িক নিষেধাজ্ঞা জারি করা হয়েছিল। নতুন নির্দেশে এই বিষয় থাকছে না। চিহ্নিত দেশগুলোর গ্রিনকার্ডধারী ও দ্বৈত নাগরিকদের নিষেধাজ্ঞা থেকে বাদ দেওয়া হচ্ছে। পাশাপাশি যুক্তরাষ্ট্রে প্রবেশের ভিসা রয়েছে—এমন লোকজনকেও বাধা দেওয়ার কথা বলা হচ্ছে না।ট্রাম্প প্রশাসনের উচ্চপর্যায়ের কর্মকর্তার বরাত দিয়ে এবিসি নিউজ বলেছে, গতকাল সন্ধ্যা পর্যন্ত নতুন নির্বাহী আদেশটি প্রেসিডেন্ট ডোনাল্ড ট্রাম্পের স্বাক্ষরের অপেক্ষায় থাকবে। চলতি সপ্তাহের শেষ দিকে নতুন নির্বাহী আদেশে প্রেসিডেন্ট ট্রাম্প স্বাক্ষর করতে পারেন বলে মার্কিন সংবাদমাধ্যমে বলা হয়েছে।",2
"এস ডি রুবেল। আজ তিনি গান গাইবেন ‘স্টার নাইট’ অনুষ্ঠানে। প্রচারিত হবে এশিয়ান টিভিতে।‘স্টার নাইট’ অনুষ্ঠান নিয়ে কী পরিকল্পনা করছেন?পুরো দুই ঘণ্টা গান গাওয়ার সুযোগ পাব। আমার গাওয়া বিভিন্ন সময় জনপ্রিয় হওয়া কিছু গান তো থাকবেই। আমার পছন্দের কিছু গানও করব। এ তালিকায় থাকবে কিশোর কুমার, মান্না দে, জগজিৎ সিংয়ের গান। দর্শকদের অনুরোধেও কিছু গান গাইতে হবে।দর্শক তো অনেক গানের জন্যই অনুরোধ করেন। কিন্তু বেশির ভাগ শিল্পী তা রক্ষা করেন না।এ ধরনের অনুষ্ঠানের জন্য শিল্পীদের একটা প্রস্তুতি থাকে। সেই প্রস্তুতির বাইরে থেকে যদি কোনো গানের অনুরোধ আসে, তা রক্ষা করা সম্ভব হয় না। যেহেতু অনুষ্ঠানটি সরাসরি সম্প্রচার করা হচ্ছে, তখন ওই গানগুলোর ক্ষেত্রে কণ্ঠশিল্পীর সঙ্গে বাদ্যযন্ত্রশিল্পীদের সমন্বয়টা ঠিক হয়ে ওঠে না। তার পরও যদি কেউ চেষ্টা করেন আর গানটা খারাপ হয়, তাহলে এর পুরো দায়ভার শিল্পীকেই নিতে হয়।একসময় আপনার যে জনপ্রিয়তা ছিল, তা কি এখনো আছে?আমি বলব—আমার জনপ্রিয়তা একচুলও কমেনি। আগে আমার ধারণা ছিল, আমার গান শোনেন তরুণেরা। কিন্তু যখন মঞ্চে কিংবা টিভিতে গান গাই, তখন অনেক জ্যেষ্ঠ শ্রোতাও আমার গাওয়া পুরোনো কিছু গান গাওয়ার জন্য অনুরোধ করেন। বুঝতে পারি, অনেকেই আমার গান শুনছেন।আপনার অডিও অ্যালবাম বিক্রির ক্ষেত্রে কিন্তু তার প্রতিফলন দেখা যায় না।এখন অডিও বাজার বলতে কিছু আছে? একটা অ্যালবাম বের করলে পরদিনই তা বিভিন্ন ওয়েবসাইটে ছড়িয়ে পড়ে। যে কেউ ডাউনলোড করতে পারছেন। আমি মনে করি, এখন মুঠোফোন প্রতিষ্ঠানগুলোই পারবে শিল্পীদের রক্ষা করতে। কারণ, তাদের কাছে সেই প্রযুক্তি আছে।আপনার নতুন কোনো অ্যালবামের খবর আছে?হ্যাঁ, আমার ৩৭ নম্বর একক অ্যালবামের কাজ প্রায় শেষ পর্যায়ে। কোরবানির ঈদে প্রকাশ করার ইচ্ছা আছে। আগে মুঠোফোন প্রতিষ্ঠানগুলোর সঙ্গে যোগাযোগ করব। তারপর অন্য সিদ্ধান্ত নেব।বিনোদন প্রতিবেদক",1
"সারা দেশে হাড় কাঁপানো শীত। সে তুলনায় ঢাকায় পৌষ মাসের অমন শীতের দেখা নেই। তা না থাক, মহানগরে পৌষের আয়োজন শুরু হয়েছে উৎসাহ-উদ্দীপনার সঙ্গেই। বাংলা একাডেমি প্রাঙ্গণে বসেছে পৌষ মেলা।শুক্রবার সকালে শিল্পী ফাহিম হোসেন চৌধুরীর ‘শিউলি ফোটা ভোরে’ গানে শুরু হয় মেলার আনুষ্ঠানিকতা। এরপর ছিল স্বভূমি লেখক শিল্পী কেন্দ্রের দলীয় পরিবেশনা। তারা পরিবেশন করেন ‘মনে সাধ লয় জাইগো ফিরা আবার গাঁয়ে’ ও ‘সুন্দর সুবর্ণ তারুণ্য লাবণ্য’। দলীয় সংগীত পরিবেশন করে বহ্নিশিখা, তারা গেয়ে শোনায় ‘আয় ছুটে আয়রে আয় ছুটে আয়রে’, ‘গ্রামের নওজোয়ান হিন্দু মুসলমান...’। সত্যেন সেন শিল্পীগোষ্ঠী পরিবেশন করে ‘ফিরে চল ফিরে চল মাটির টানে’,‘এবার ধান কাটিব খচাখচ’। মেলার আনুষ্ঠানিক উদ্বোধন হয় শুক্রবার সকাল ৮টায়। আইলা জ্বালিয়ে উৎসবের উদ্বোধন ঘোষণা করেন সংস্কৃতিমন্ত্রী আসাদুজ্জামান নূর। দেশব্যাপী ধর্মান্ধ-মৌলবাদী গোষ্ঠীর বিস্তার ও প্রসার রোধে ‘সাংস্কৃতিক আন্দোলন’ জোরদার করার আহ্বান জানিয়ে বলেন, ‘বাঙালির জীবনে পৌষ মেলার প্রভাব রয়েছে। অর্থনৈতিক উন্নয়নের পাশাপাশি মানবিক সমাজ গঠনে আমাদের আমাদের আদর্শের লড়াই চালিয়ে যেতে হবে।’ সাংস্কৃতিক উৎসবগুলো শুধু ঢাকাকেন্দ্রিক না হয়ে সারা দেশব্যাপী ছড়িয়ে গেলে তাতে যুবসমাজের সম্পৃক্ততা বাড়বে বলেও মনে করেন তিনি। পৌষ মেলা উদ্‌যাপন পরিষদের সভাপতি ও সম্মিলিত সাংস্কৃতিক জোটের সভাপতি গোলাম কুদ্দুছ বলেন, ‘সংস্কৃতি বাঙালির মেরুদণ্ডের মতো, শক্ত এক ভিতের ওপর দাঁড়িয়ে আছে আমাদের সংস্কৃতি। হাজারো বছরের এই ঐতিহ্যকে তুলে আনতে আমাদের এর পরিচর্যা করতে হবে।’ ‘আমরা এই উৎসবের মাধ্যমে প্রমাণ করতে চাই, এই বাংলাদেশ হিন্দু-মুসলমান-খ্রিষ্টান-বৌদ্ধ সকলের। বাংলাদেশকে আমরা সব ধর্মের মানুষের জন্য নিরাপদ এক আবাসভূমি হিসেবে প্রতিষ্ঠিত করতে চাই।’ অনুষ্ঠানে বক্তব্য রাখেন বাংলা একাডেমির মহাপরিচালক অধ্যাপক শামসুজ্জামান খান, সম্মিলিত সাংস্কৃতিক জোটের সাধারণ সম্পাদক হাসান আরিফ। নজরুল মঞ্চে আয়োজিত সাংস্কৃতিক পর্বে একক আবৃত্তি পরিবেশন করেন শাহাদাৎ হোসেন, তামান্না তিথি। দলীয় আবৃত্তি পরিবেশনা করে মুক্তধারা সংস্কৃতি চর্চাকেন্দ্র। একক সংগীত পরিবেশন করেন আবু বকর সিদ্দিক, বিমান চন্দ্র বিশ্বাস, মামুন জাহিদ খান। আবু বকর সিদ্দিক গেয়ে শোনান ‘আমার হাড় কালা করলাম রে’, ‘আমার গোসাইরে নি দেখছ খেঁজুর গাছতলায়’, বিমান চন্দ্র বিশ্বাস শোনান ‘‘প্রাণবন্ধু আসিয়া কাছেতে বসিয়া’, মামুন শোনান ‘তোমার ভাবনায় কিছু নাই’।  ‘এ মাটি নয় জঙ্গিবাদের’ গানের সঙ্গে দলীয় নৃত্য পরিবেশন করে স্পন্দন, ‘পৌষ পিঠা গুঁড়ি কোটা’ গানের সঙ্গে নৃত্যজন, ‘নাও ছাড়িয়া দে, পাল ওড়াইয়া দে’ গানের সঙ্গে ভাবনা সম্মেলক নৃত্য পরিবেশন করে। বাংলা একাডেমির উন্মুক্ত প্রাঙ্গণে ছিল দেশীয় পিঠা-পুলির স্টল। এসব স্টলে দেখা মেলে বাংলার ঐতিহ্যবাহী পাটিসাপটা, তালবড়া, বিবিখানা, মেন্ডা, মোরা, ঝিনুক, দুধ চিতই, জামাই পিঠা, বউ পিঠা, ভাপা পিঠা, সিদ্ধপুলি, পাকন, খেজুর পিঠা, মালপোয়াসহ নানা স্বাদের পিঠা। বিকেল ৪টা থেকে শুরু হয় মেলার সাংস্কৃতিক পর্বের দ্বিতীয় আয়োজন।",1
"থমকে গেছে জয়রথ। বাঁধ পড়েছে গোলবন্যায়। পল্লবিত ফ্রান্স হুট করেই পরশু গেল গুটিয়ে। ৪০ মিনিট ১০ জনের ইকুয়েডরের বিপক্ষে খেলেও জিততে পারেনি ফ্রান্স। আগের দুই ম্যাচে ৮ গোল করা দল এদিন গোল করতে পারেনি একটিও। তবু হতাশ নন দিদিয়ের দেশম, অখুশি নন করিম বেনজেমা। গ্রুপ চ্যাম্পিয়ন হয়ে দ্বিতীয় রাউন্ডে উঠেই সন্তুষ্ট ফরাসিরা। হন্ডুরাসকে ৩-০ গোলে হারিয়ে শুরু করা ফ্রান্স পরের ম্যাচে ৫-২ গোলে উড়িয়ে দিয়েছে সুইজারল্যান্ডকে। শুধু বড় ব্যবধানের জয়ই নয়, রিবেরিবিহীন ফ্রান্সের আক্রমণাত্মক ফুটবলও মুগ্ধ করেছিল সবাইকে। তবে সেই ফ্রান্সকে খুঁজে পাওয়া যায়নি পরশু। কোচ দেশমের মুখের হাসি তবু ম্লান হয়নি, ‘দলকে নিয়ে আমার তৃপ্তি দূর করতে এই ০-০ ড্রয়ের চেয়ে বেশি কিছু লাগবে! গ্রুপের শীর্ষে থেকে আমরা দ্বিতীয় রাউন্ডে উঠেছি। আজকে বেঞ্চ থেকে অনেককে খেলিয়েছি। ওরা রক্ষণে ১০ জন নামিয়ে খেলেছে। তার পরও অনেক সুযোগ সৃষ্টি করেছিলাম আমরা, কিন্তু আগের মতো কাজে লাগাতে পারিনি। তবে সেই ভাবনায় কাতর নই আমি। আজকের ফলে দ্বিতীয় রাউন্ডে ওঠার আনন্দ নষ্ট করতে চাই না।’১৯৯৮ বিশ্বকাপের পর এই প্রথম গ্রুপে শীর্ষস্থান পেয়েছে ফ্রান্স। চোটের কারণে ফ্রাঙ্ক রিবেরি ছিটকে পড়ার পর ফ্রান্স নিয়ে বাজি ধরার লোক খুব বেশি কেউ ছিল না। দেশম নিজেও প্রাথমিক লক্ষ্য ঠিক করেছিলেন কেবল দ্বিতীয় রাউন্ড পর্যন্ত। এই ফলে তাই তৃপ্তির কারণ আছে বৈকি! দলের মতো পরশু আগের দুই ম্যাচের ধারাবাহিকতা ধরে রাখতে পারেননি করিম বেনজেমা। তবে এই স্ট্রাইকারও কণ্ঠ মেলালেন কোচের সুরে, ‘জিততে পারলে অবশ্যই ভালো লাগত। তবে বিশ্বকাপে সব ম্যাচই তো আর বলে-কয়ে জেতা যাবে না। কখনো কখনো অনেক কিছুই পক্ষে আসবে না। আজ (পরশু) ওদের গোলকিপার দুর্দান্ত খেলেছে, ওদের কৃতিত্ব দিতেই হবে। আমরা গ্রুপে এক নম্বর হয়ে শেষ ষোলোতে উঠেছি, দলের এই অর্জনে আমি গর্বিত।’ এএফপি, রয়টার্স।",3
"মোংলায় ১২১ কোটি টাকার জমি কিনে প্রায় দুই বছর আগে কারখানা স্থাপনের জন্য পরিবেশ ছাড়পত্র চায় এনার্জিপ্যাক পাওয়ার জেনারেশন লিমিটেড। তবে এখন পর্যন্ত ছাড়পত্র পায়নি প্রতিষ্ঠানটি। বাধ্য হয়ে খুলনার দাকোপে ১৮ একর জমি কিনে কারখানা স্থাপনের কাজ শুরু করেছে। দাকোপে প্রতি কিলোওয়াট বিদ্যুতের জন্য নিরাপত্তা (সিকিউরিটি মানি) হিসেবে দিতে হচ্ছে ৩ হাজার ২০০ টাকা। রাজধানীতেও একই ফি।দ্য ডেইলি স্টার আয়োজিত ‘বেসরকারি বিনিয়োগ বাড়াতে পথের সন্ধানে—বাজেট ২০১৬-১৭’ শীর্ষক গোলটেবিল বৈঠকে এনার্জিপ্যাকের প্রধান নির্বাহী কর্মকর্তা ও ঢাকা চেম্বারের সিনিয়র সহসভাপতি হুমায়ূন রশিদ বেসরকারি বিনিয়োগ বাড়াতে নিজের এ প্রতিবন্ধকতা তুলে ধরেন।হুমায়ূন রশিদ বলেন, দাকোপে যেতে হলে দুটি নদী পাড়ি দিয়ে যেতে হয়। যেখানে কোনো ফেরিও নেই। সড়ক যা আছে, তা-ও চলার মতো নয়। এরপরও বিদ্যুতের সংযোগ নিতে রাজধানীর মতো ফি দিতে হচ্ছে। তাহলে কেন বিনিয়োগকারীরা এত উচ্চ ফি দিয়ে রাজধানীর বাইরে যাবে। এটা বড় ধরনের বৈষম্য। এসব দূর করতে হবে।দ্য ডেইলি স্টার-এর সহযোগী সম্পাদক শাহেদুল আনাম খানের সঞ্চালনায় গোলটেবিল বৈঠকে উপস্থিত ছিলেন অর্থ ও পরিকল্পনা প্রতিমন্ত্রী এম এ মান্নান। এতে মূল প্রবন্ধ উপস্থাপন করেন বাংলাদেশ উন্নয়ন গবেষণা প্রতিষ্ঠানের গবেষণা পরিচালক বিনায়ক সেন। দ্য ডেইলি স্টার-এর সম্পাদক মাহফুজ আনাম এ সময় উপস্থিত ছিলেন।ফরেন ইনভেস্টরস চেম্বার অব কমার্স অ্যান্ড ইন্ডাস্ট্রি (এফআইসিসিআই) সভাপতি রূপালী চৌধুরী বলেন, ‘৩৫ শতাংশ করপোরেট কর আমাদের জন্য বোঝা হয়ে গেছে। দেশে বিনিয়োগ করতে হলে বিনিয়োগ বোর্ড, পরিবেশ অধিদপ্তরের ছাড়পত্র পেতে ৮-১০ মাস সময় লেগে যায়। এসব আমলাতান্ত্রিক জটিলতা রয়েছে। গ্যাস-বিদ্যুতের সংযোগ পাওয়া তো কঠিন বিষয়। এমন অবস্থা হলে কোম্পানিগুলো কেন আসবে?’আবাসন ব্যবসায়ীদের সংগঠন রিহ্যাবের ভাইস প্রেসিডেন্ট সরদার আমিন বলেন, আগে ফ্ল্যাটের ৩০ শতাংশই প্রবাসীরা কিনতেন, এখন তা বন্ধ হয়ে গেছে। ফলে রেমিট্যান্সও কমে গেছে।এক্সপোর্টার্স অ্যাসোসিয়েশন অব বাংলাদেশের (ইএবি) সভাপতি সালাম মুর্শেদী বলেন, ‘শিল্পের প্রবৃদ্ধি হচ্ছে মানেই শিল্প ভালো চলছে, তা কিন্তু নয়। ডিজেল কিনে মেশিন চালাচ্ছি, এরপরও ডিজেল ব্যবহারের ওপর ভ্যাট দেওয়ার জন্য চিঠি এসেছে।’সেন্টার ফর পলিসি ডায়ালগের (সিপিডি) গবেষণা পরিচালক গোলাম মোয়াজ্জেম বলেন, ‘আমরা এমন মডেলে চলছি, যেখানে বিনিয়োগ দেখা যাচ্ছে না, কিন্তু প্রবৃদ্ধি হচ্ছে। কর্মসংস্থানমুখী প্রবৃদ্ধি আমাদের প্রয়োজন। দেশের বড় কয়েকটি গ্রুপের কাছে যে ঋণ রয়েছে, তাতে কোনো সমস্যা হলে ব্যাংক খাতে ভঙ্গুর অবস্থা সৃষ্টি হতে পারে।’বিজিএমইএর সিনিয়র ভাইস প্রেসিডেন্ট ফারুক হাসান বলেন, কম সুদে বিভিন্ন ঋণের সুযোগ দেওয়া হয়েছে, কিন্তু বাস্তবে ঋণ পাওয়া যাচ্ছে না। জমি কিনে দেখা যাচ্ছে কাগজে সমস্যা আছে।পলিসি রিসার্চ ইনস্টিটিউটের নির্বাহী পরিচালক আহসান এইচ মনসুর বলেন, ‘সারা বিশ্বে স্টিলের দাম কমছে, দেশীয় শিল্পের বিকাশের নামে আমাদের এখানে কমানো হচ্ছে না। বাজার অর্থনীতির সুবিধা আমাদের দিতে হবে। কয়েকজন বড় গ্রাহকের হাতে যেভাবে ব্যাংকের টাকা আটকা পড়েছে, তাতে ঝুঁকিপূর্ণ অবস্থা তৈরি হতে পারে। সোনালী ব্যাংকের ঋণ ও আমানতের সুদের হারে ব্যবধান আড়াই শতাংশ। আবার টিকিয়ে রাখতে বাজেট থেকে বরাদ্দ দেওয়া হচ্ছে। সোনালী ব্যাংক কি ব্যাংকিং প্রতিষ্ঠান, না দাতব্য সংস্থা?’অ্যাসোসিয়েশন অব ব্যাংকার্স বাংলাদেশের (এবিবি) চেয়ারম্যান ও মিউচুয়াল ট্রাস্ট ব্যাংকের এমডি আনিস এ খান বলেন, কয়েকটি ব্যাংক ছাড়া বাংলাদেশের বেশির ভাগ ব্যাংকের মূলধনের ভিত্তি দুর্বল। অধিগ্রহণ ও একীভূতকরণের মাধ্যমে ব্যাংকগুলোর মূলধন শক্তিশালী করা যেতে পারে।বাংলাদেশ ব্যাংকের প্রধান অর্থনীতিবিদ বিরূপাক্ষ পাল বলেন, ‘সঞ্চয়পত্রের সুদের কারণে ব্যাংকের সুদের হারে আমরা হস্তক্ষেপ করতে পারছি না। ব্যাংকের আমানতে সুদের হার আরও কমতে থাকলে জনগণ ব্যাংক থেকে টাকা তুলে সঞ্চয়পত্র কিনতে যাবে। বাজার প্রক্রিয়ার মাধ্যমে সঞ্চয়পত্র ও তেলের দাম নিয়ন্ত্রণ করতে হবে।’অর্থ ও পরিকল্পনা প্রতিমন্ত্রী এম এ মান্নান বলেন, ‘আমরা কোনো সিদ্ধান্ত নিতে হলে বিধিবিধান মেনে করতে হয়। আমরা নিজেরাই আমলাদের হাতে আইন তুলে দিয়েছি। ফলে কোনো সিদ্ধান্ত নিতে হলে আমলাতান্ত্রিক জটিলতার মধ্যে পড়তে হয়। আমরা কীভাবে তাঁদের থেকে একুশ শতকের উপযোগী কর্মকাণ্ড আশা করি?’",0
"বাবার দেখানো পথেই হাঁটছে টিমোথি উইয়াহ। বাবার পথ ধরেই প্যারিস সেন্ট জার্মেইঁয়ে (পিএসজি) খেলার জন্য চুক্তিবদ্ধ হয়েছে সে। ১৭ বছর বয়সী টিমোথি লাইবেরিয়ান ফুটবলের প্রবাদ পুরুষ জর্জ উইয়াহর ছেলে।জর্জ উইয়াহকে নতুন করে পরিচয় করানোর কিছু নেই। ১৯৯৫ সালে এখনো পর্যন্ত একমাত্র আফ্রিকান ফুটবলার হিসেবে জিতেছিলেন ব্যালন ডি অ’র। তিনবার আফ্রিকার বর্ষসেরা ৫০ বছর বয়সী এই সাবেক ফুটবলার ছেলেকে গড়ছেন একেবারে নিজের মতো করে। একসময় পিএসজিতে খেলা বাবার জন্য তাই সোমবার দিনটি ছিল দারুণ গর্বের।টিমোথির জন্ম আসলে যুক্তরাষ্ট্রে। সেখানেই বেড়ে ওঠা। নিউইয়র্কের ব্রুকলিনে খেলেছে সে, খেলেছে কুইন্সের হয়েও। পিএসজিতে আসার আগে টিমোথি খেলেছে মেজর লিগের দল নিউইয়র্ক রেড বুলসের হয়ে।শরীরী গঠনে একেবারে বাবার মতো দেখতে টিমোথির সঙ্গে তিন বছরের চুক্তি করেছে পিএসজি। সোমবার তাকে পিএসজি পরিচয় করিয়ে দেয় সংবাদমাধ্যমের সঙ্গে। বয়সটা এখনো অনেক কম, তবে টিমোথির মধ্যে বাবা জর্জ উইয়াহর স্ফুলিঙ্গটা ফ্রান্সের অন্যতম সেরা এই ক্লাব দেখতে পেয়েছে বলেই হয়তো এই চুক্তি। টিমোথি পিএসজির অনূর্ধ্ব-১৫ দলেও খেলেছে।জর্জ উইয়াহ ফ্রান্সে পিএসজি ছাড়াও খেলেছেন মোনাকোতে। এরপর পিএসজি ও এসি মিলানের হয়ে বিখ্যাত হয়েছেন। ম্যানচেস্টার সিটি ও চেলসিতে খেলেছেন। লাইবেরিয়ায় জন্ম নেওয়ার কারণেই বিশ্বের অন্যতম সেরা এই ফুটবলারকে কোনো দিন বিশ্বকাপে দেখা যায়নি। সূত্র: এএফপি",3
"সভাপতির নির্দেশমতো প্রতি মাসের বেতনের টাকা স্কুলের হিসাবে জমা দিতে রাজি না হওয়ায় কিশোরগঞ্জের কটিয়াদী উপজেলার দুলদিয়া ইউনিয়নের গচিহাটা গ্রামের গচিহাটা পল্লি একাডেমি সরকারি প্রাথমিক বিদ্যালয়ের চার শিক্ষককে স্কুলছাড়া করা হয়েছে। তাঁদের মধ্যে তিনজনকে এখতিয়ারবহির্ভূতভাবে বহিষ্কার করেছেন সভাপতি।ঘটনার শিকার শিক্ষকেরা হলেন প্রধান শিক্ষক শামসুন্নাহার বেগম, সহকারী শিক্ষক আসাদ মিয়া, আতাউর রহমান ও সাবিনা আক্তার। বিদ্যালয় পরিচালনা কমিটির সভাপতি হলেন মেজর (অব.) আক্তারুজ্জামান ওরফে রঞ্জন। তিনি কিশোরগঞ্জ-২ (কটিয়াদী-পাকুন্দিয়া) আসনের বিএনপিদলীয় সাবেক সাংসদ। ওই বিদ্যালয়ের ক্যাম্পাসেই আছে গচিহাটা পল্লি একাডেমি উচ্চবিদ্যালয়, গচিহাটা কলেজ ও কিন্ডারগার্টেন।ভুক্তভোগী শিক্ষক ও এলাকাবাসী সূত্রে জানা গেছে, বিদ্যালয়টি প্রতিষ্ঠিত হয় ১৯৮৮ সালে। বর্তমানে শিক্ষার্থীর সংখ্যা ২৬৭। আক্তারুজ্জামান স্কুলটির জমিদাতা ও প্রতিষ্ঠাতা সভাপতি। ২০১৩ সালে এটি জাতীয়করণ হয়। তার আগে পরিচালনা কমিটির মাধ্যমে শিক্ষকদের বেতন দেওয়া হতো। প্রধান শিক্ষকের বেতন ছিল ৪ হাজার ৭০০ টাকা। আর সহকারী শিক্ষকেরা পেতেন ৪ হাজার ২০০ টাকা। ২০১৩ সালে জাতীয়করণ হলেও শিক্ষকদের সরকারি বেতন নিয়মিত হয় চলতি বছরের ফেব্রুয়ারি থেকে। এর আগে তাঁরা বকেয়া বেতন হিসেবে ৮ লাখ ৫৭ হাজার টাকা প্রাপ্য হন। সভাপতি আক্তারুজ্জামান চার শিক্ষককে ওই টাকা স্কুলের হিসাবে জমা দিতে বলেন। বাধ্য হয়ে তাঁরা গত ২৩ ফেব্রুয়ারি সোনালী ব্যাংক কটিয়াদী শাখা থেকে টাকা তুলে ন্যাশনাল ব্যাংকের গচিহাটা শাখায় যৌথ হিসাবে জমা দেন। হিসাবটি প্রধান শিক্ষক ও সভাপতির যৌথ স্বাক্ষরে পরিচালিত হয়। পরে সভাপতির চাপে ওই টাকা ব্যাংক থেকে তুলে তাঁর হাতে তুলে দেন প্রধান শিক্ষক। কিন্তু সভাপতির চাওয়া হলো, প্রতি মাসেই শিক্ষকদের বেতনের টাকা তুলে ওই যৌথ হিসাবে জমা দিতে হবে। এরপর তাঁরা স্কুল থেকে আগে যে হারে বেতন পেতেন, তার চেয়ে কিছুটা বাড়িয়ে দেওয়া হবে। গত এপ্রিল মাসের প্রথম সপ্তাহে সভাপতি আবার চার শিক্ষককে ডেকে তাঁদের মাসিক বেতন যৌথ হিসাবে জমা দিতে বললে মূল ঝামেলাটা বাধে।শামসুন্নাহার বেগম বলেন, ‘সভাপতির নির্দেশে বকেয়া বেতন হিসেবে প্রাপ্য ৮ লাখ ৫৭ হাজার টাকা সভাপতির হাতে তুলে দিয়েছি। এখন আমাদের অপরাধ, আমরা কেন নিয়মিত বেতনের টাকা যৌথ হিসাব নম্বরে জমা দিতে অস্বীকৃতি জানালাম।’শিক্ষকদের অভিযোগ, সভাপতির নির্দেশ না মানায় রমজান ও ঈদের বন্ধের মধ্যে সাবিনা আক্তার ছাড়া অপর তিন শিক্ষককে বহিষ্কার করা হয়। বহিষ্কারের চিঠিতে ১৬ জুন স্বাক্ষর করেন সভাপতি। বহিষ্কারের কারণ হিসেবে শৃঙ্খলাভঙ্গ ও স্কুলে না আসাসহ ১৭টি কারণ উল্লেখ করা হয়েছে। তবে শামসুন্নাহার বেগম বলেন, ‘আমাকে বহিষ্কারের ১৭টি কারণ উল্লেখ করা হয়েছে। কিন্তু এর ১টিও সত্য নয়।’একই কথা বলেন সহকারী শিক্ষক আসাদ মিয়া, আতাউর রহমান ও সাবিনা আক্তার। তাঁরা বলেন, তাঁরা একাধিকবার স্কুলে প্রবেশের চেষ্টা করলে দারোয়ান ও নৈশপ্রহরী দিয়ে তাঁদের তাড়িয়ে দেওয়া হয়। ফলে নিরাপত্তার শঙ্কার কথা জানিয়ে তাঁরা ২৮ জুন কটিয়াদী থানায় সাধারণ ডায়েরি (জিডি) করেন।অভিযোগের বিষয়ে আক্তারুজ্জামান মুঠোফোনে প্রথম আলোকে বলেন, ‘৮ লাখ ৫৭ হাজার টাকার সঙ্গে আমার কোনো সম্পর্ক নেই। তা ছাড়া বেতন যৌথ হিসাব নম্বরে জমা দেওয়ার বিষয়ে আমার কোনো নির্দেশনা ছিল না। মূলত শৃঙ্খলাভঙ্গের কারণে তাঁদের বিরুদ্ধে এই শাস্তিমূলক ব্যবস্থা নেওয়া হয়।’ শিক্ষকদের বহিষ্কারের এখতিয়ার সভাপতির আছে কি না, এমন প্রশ্নের জবাবে তিনি বলেন, ‘অবশ্যই পারে এবং নিয়ম মেনেই শাস্তিমূলক ব্যবস্থা নিয়েছি।’সভাপতি আক্তারুজ্জামান ওই তিন শিক্ষককে চূড়ান্তভাবে বহিষ্কারের সিদ্ধান্তের কপি উপজেলা নির্বাহী কর্মকর্তা (ইউএনও), জেলা ও উপজেলা প্রাথমিক শিক্ষা কর্মকর্তার কাছে পাঠিয়েছেন।উপজেলা প্রাথমিক শিক্ষা কর্মকর্তা ফাইজু উদ্দিন আকন্দ বলেন, ‘পরিচালনা কমিটি কোনোভাবেই শিক্ষককে বহিষ্কার করতে পারে না। বিষয়টি জেলা প্রাথমিক শিক্ষা কর্মকর্তা পর্যায়ে মাসিক সভায় তোলা হয়েছে। আমি নিজে স্কুল পরিদর্শনে গিয়ে অচলাবস্থা দেখে এসেছি।’ইউএনও নজরুল ইসলাম বলেন, আইনগতভাবে পরিচালনা কমিটি কোনো শিক্ষককে বহিষ্কার করতে পারে না। বিষয়টি তিনি দেখছেন। এদিকে শিক্ষকদের বহিষ্কারের পর মাধ্যমিক শাখার প্রধান শিক্ষক জাকিয়া বেগমকে প্রাথমিক শাখার ভারপ্রাপ্ত প্রধান শিক্ষকের দায়িত্ব দেওয়া হয়। পাঠদান কার্যক্রম চলছে তিনজন খণ্ডকালীন ও মাধ্যমিক শাখার শিক্ষকদের দিয়ে।জাকিয়া বেগম বলেন, বিশেষ পরিস্থিতি মোকাবিলা করার জন্য সভাপতির নির্দেশে তিনি বাড়তি এ দায়িত্ব পালন করছেন।",4
"অসাবধানতাবশত এক ব্যক্তির আত্মহত্যার দৃশ্য সরাসরি সম্প্রচার করায় যুক্তরাষ্ট্রের প্রভাবশালী টেলিভিশন চ্যানেল ফক্স নিউজের বিরুদ্ধে মামলা হয়েছে।মামলাটি করেছেন আত্মহত্যাকারী ব্যক্তির স্ত্রী অ্যাঞ্জেলা রদ্রিগেজ। তিনি তিন শিশুসন্তানের মা। টিভিতে ওই ঘটনার দৃশ্য দেখে তাঁর সন্তানেরা প্রচণ্ড মানসিক আঘাতের শিকার হয়েছে, এমন অভিযোগে মামলাটি করেন অ্যাঞ্জেলা রদ্রিগেজ।জো ডন রোমেরো নামের ৩৩ বছর বয়সী ওই মার্কিন নাগরিক গত বছরের সেপ্টেম্বরে গাড়ি চুরি করে পুলিশের ধাওয়ার একপর্যায়ে আত্মহত্যা করেন। পরবর্তী সময়ে তাঁর তিন শিশুসন্তান টিভিতে সম্প্রচার করা আত্মহত্যার ওই দৃশ্য ইন্টারনেটে দেখে। তারা আগে থেকে জানত না এটি তাদের বাবার আত্মহত্যার দৃশ্য।‘মারাত্মক মানবিক ভুলের’ কারণেই দৃশ্যটি সম্প্রচারিত হয়েছে বলে ফক্স টেলিভিশন চ্যানেল দুঃখ প্রকাশ করেছে। বিবিসি।",2
"শ্রমিকের স্বার্থ সংরক্ষণ ও শিল্প খাতের উন্নয়নে শ্রমিক সংগঠনগুলোর মধ্যে ঐক্য দরকার বলে মন্তব্য করেছেন শ্রম ও কর্মসংস্থান প্রতিমন্ত্রী মুজিবুল হক।প্রতিমন্ত্রী বলেন, শ্রমিক সংগঠনগুলোকে নিজেদের স্বার্থের পাশাপাশি শিল্প খাতের উন্নয়নের বিষয়টিও মাথায় রাখতে হবে।রাজধানীর ইস্কাটনের বিয়াম মিলনায়তনে ইন্টারন্যাশনাল ট্রেড ইউনিয়ন কনফেডারেশন-বাংলাদেশ চ্যাপটার আয়োজিত ইউনিটি কনফারেন্সে প্রধান অতিথির বক্তব্যে এসব কথা বলেন শ্রম প্রতিমন্ত্রী। তিনি জানান, শ্রমিক কল্যাণ তহবিলে ১৫৭ কোটি টাকা জমা আছে। সম্মেলনের উদ্বোধনী অনুষ্ঠানে সভাপতিত্ব করেন জাতীয় শ্রমিক লীগের সভাপতি শুক্কুর মাহমুদ। বিজ্ঞপ্তি।",0
"দিনাজপুর শহরে ইতালীয় ধর্মযাজক ও চিকিৎসক পিয়েরো পিচমকে গুলি করে হত্যাচেষ্টার মামলায় সাত জঙ্গির বিরুদ্ধে অভিযোগপত্র গ্রহণ করেছেন আদালত। সেই সঙ্গে পলাতক থাকা তিন জঙ্গির বিরুদ্ধে গ্রেপ্তারি পরোয়ানা জারি করেছেন।আজ বৃহস্পতিবার দিনাজপুরের অতিরিক্ত মুখ্য বিচারিক হাকিম এফ এম আহসানুল হক এ আদেশ দেন। মামলার এজাহারে নাম থাকা জেলা জামায়াতের সেক্রেটারিসহ তিনজনকে মামলা থেকে অব্যাহতির আদেশ দিয়েছেন।এ ঘটনায় গ্রেপ্তার চার জঙ্গিকে কড়া পুলিশি প্রহরায় দিনাজপুর অতিরিক্ত মুখ্য বিচারিক হাকিম আদালতে আজ দুপুরে হাজির করা হয়। পরে মামলার তদন্তকারী কর্মকর্তা দিনাজপুর পুলিশের গোয়েন্দা শাখার উপপরিদর্শক মো. বজলুর রশিদ সাত জঙ্গির বিরুদ্ধে অভিযোগপত্র জমা দেন।দিনাজপুর পুলিশের কোর্ট পরিদর্শক আবু সাঈদ সরকার জানান, অভিযোগপত্রে যে সাত জঙ্গির নাম উল্লেখ করা হয়েছে, এঁদের মধ্যে মো. শরিফুল ইসলাম ওরফে ডেনিস ওরফে সিফাত ওরফে জিদ (২৮), মো. সাখাওয়াত হোসেন ওরফে শফিক (২৬), সারোয়ার হোসেন ওরফে সাবু ওরফে মিজান (৩৩) ও আবদুর রহমান ওরফে পিন্টু ওরফে বাদশা (২২)—এই চারজনকে গ্রেপ্তার করা হয়েছে। বাকি তিন জঙ্গি রাজীবুল ইসলাম বাদল ওরফে বাঁধন (২৫), আবদুল খালেক ওরফে খালেদ ওরফে মামা (২৮) ও মো. রাজীব ওরফে সুজন ওরফে জাকির (২৫) এখনো পলাতক। বিচারক সাত জঙ্গির বিরুদ্ধে মামলাটি আমলে নিয়ে আগামী ২ আগস্টের মধ্যে পালিয়ে থাকা ওই তিন জঙ্গিকে গ্রেপ্তার করতে পুলিশকে নির্দেশ দেন।মামলার তদন্তকারী কর্মকর্তা মো. বজলুর রশিদ প্রথম আলোকে বলেন, ঘটনার পরপর জড়িত সন্দেহে দিনাজপুর জেলা জামায়াতে ইসলামীর সেক্রেটারি মো. আবু আলা মাহবুবুর রহমান এবং রংপুর কারমাইকেল কলেজের ছাত্রশিবির নেতা মো. রাজীবুর রহমান ওরফে পলাশ ও আসাদুজ্জামান মিলন ওরফে শিমুলকে পুলিশ গ্রেপ্তার করে। কিন্তু পরবর্তী সময়ে তদন্তে ঘটনার সঙ্গে জড়িত থাকার কোনো সুনির্দিষ্ট তথ্য-প্রমাণ না পাওয়ায় এই তিনজনকে বিচারক আজ মামলা থেকে অব্যাহতি দেন।গত বছরের ১৮ নভেম্বর সকালে দিনাজপুর শহরের সুইহারী বিআরটিসি বাস টার্মিনালের পাশে ইতালীয় নাগরিক ধর্মযাজক পিয়েরো পিচমকে জঙ্গিরা হত্যার উদ্দেশ্যে গুলি করে পালিয়ে যায়। প্রত্যক্ষদর্শীরা তাঁকে উদ্ধার করে দিনাজপুর মেডিকেল কলেজ হাসপাতালে ভর্তি করেন। পরে তাঁর উন্নত চিকিৎসার জন্য ঢাকা সিএমএইচ হাসপাতালে পাঠানো হয়। পিয়েরো পিচম চিকিৎসা শেষে সুস্থ হয়ে গত ডিসেম্বরে নিজ দেশে ফিরে যান। এ ঘটনায় দিনাজপুর বিশপ হাউসের পক্ষে কোতোয়ালি থানায় মামলা করা হয়।",4
"রাজশাহী কলেজে অনলাইনে প্রথম বর্ষ সম্মান শ্রেণীতে ভর্তির কার্যক্রম শুরু করা হয়েছে। গতকাল শনিবার দুপুরে কলেজের অধ্যক্ষ আলী রেজা মুহম্মদ আবদুল মজিদ আনুষ্ঠানিকভাবে কার্যক্রমের উদ্বোধন করেন।অনুষ্ঠানে অধ্যক্ষ রাজশাহী কলেজকে স্বয়ংক্রিয়করণের প্রকল্প সফল করার জন্য কলেজের আইসিটি কমিটি, পরামর্শক আবদুল ওয়াদুদ, রাজ আইটির কর্ণধার আখতারুজ্জামানকে ধন্যবাদ জানান। এ সময় কলেজের উপাধ্যক্ষ হবিবুর রহমানসহ সব বিভাগের প্রধানেরা উপস্থিত ছিলেন।অধ্যক্ষ বলেন, আইসিটি প্রযুক্তির প্রয়োগের মাধ্যমে দেশের প্রাচীনতম শিক্ষাপ্রতিষ্ঠান রাজশাহী কলেজে গতিশীলতা, স্বচ্ছতা ও জবাবদিহির আওতায় আসবে। আইসিটির সর্বোচ্চ ব্যবহার করে কলেজকে স্বয়ংক্রিয়করণ এবং শিক্ষার্থীদের ই-সেবা প্রদানে কলেজের বর্তমান প্রশাসন কিছু পদক্ষেপ নিয়েছে। এর অধিকাংশই ইতিমধ্যে সম্পন্ন হয়েছে।",4
"ভারতের নতুন পেঁয়াজ অনেক কম দামে দেশে আসছে। পাকিস্তান থেকে দেশে আসার পথে রয়েছে ১৫০টি কনটেইনার ভর্তি পেঁয়াজ। মিয়ানমার থেকে আসা পেঁয়াজও টেকনাফ থেকে সরাসরি চলে আসছে ঢাকায়।এই তথ্য দিয়ে বাণিজ্য মন্ত্রণালয় বলেছে, পেঁয়াজের দাম কমে যাওয়া এখন সময়ের ব্যাপার। যাঁরা দাম বাড়িয়েছেন বা আরও বাড়ানোর পাঁয়তারা করছেন, তাঁরা ভুল করছেন।অতিরিক্ত বাণিজ্যসচিব এ টি এম মূর্তজা রেজা চৌধুরীর সভাপতিত্বে গতকাল বুধবার সচিবালয়ে পেঁয়াজের সরবরাহ ও মূল্য পরিস্থিতি নিয়ে জরুরি মতবিনিময় সভা অনুষ্ঠিত হয়।অপর দুই অতিরিক্ত বাণিজ্যসচিব মনোজ কুমার রায় ও অমিতাভ চক্রবর্তী, ট্রেডিং করপোরেশন অব বাংলাদেশের (টিসিবি) চেয়ারম্যান সারোয়ার জাহান তালুকদার এবং বাংলাদেশ ব্যাংক, ট্যারিফ কমিশন, কৃষি মন্ত্রণালয়, জাতীয় ভোক্তা অধিকার সংরক্ষণ অধিদপ্তর, ডিজিএফআই, এনএসআই, পেঁয়াজ আমদানিকারক সমিতির প্রতিনিধিরা বৈঠকে উপস্থিত ছিলেন।বৈঠক শেষে বাণিজ্যসচিব মাহবুব আহমেদ প্রথম আলোকে বলেন, ‘প্রতিবেশী তিন দেশ থেকে সমানে পেঁয়াজ আসছে। পণ্যটির দাম কমে যাওয়া এখন সময়ের ব্যাপার।’টিসিবির পরিসংখ্যান অনুযায়ী, ঈদের আগে মানভেদে ৭০ থেকে ১০০ টাকা কেজি দরে বিক্রি হয়েছে পেঁয়াজ। ঈদের ছুটির পরপরই ব্যবসায়ীরা কেজিতে ১৫ থেকে ২০ টাকা দাম বাড়িয়ে দেন। ২৬ থেকে ২৯ অক্টোবর চার দিন পেঁয়াজ বিক্রি হয়েছে ৯০ থেকে ১১০ টাকা কেজি দরে।হরতালের সুযোগ নিয়ে ব্যবসায়ীরা এই অযৌক্তিক কাজটি করেছেন বলে মনে করেন বাণিজ্যসচিব। সরবরাহ ভালো থাকায় দাম কমা এরই মধ্যে শুরু হয়েছে বলে জানান তিনি। টিসিবির তথ্য অনুযায়ী, আগের দিনের তুলনায় গতকাল কেজিতে পাঁচ টাকা কমেছে পেঁয়াজের দর।বৈঠকসূত্র জানায়, পেঁয়াজের সংকট থাকবে না, দামও বাড়বে না—ব্যবসায়ীরা এমন আশ্বাস দিয়েছেন। গোয়েন্দা সংস্থার পক্ষ থেকে বলা হয়, পেঁয়াজ নিয়ে যেকোনো ধরনের ষড়যন্ত্র, বা কৃত্রিম উপায়ে সংকট সৃষ্টির চেষ্টার ব্যাপারে কঠোর নজরদারি রাখা হচ্ছে। অল্প কয়েক দিনের ব্যবধানে কেজিতে ২০ টাকা বাড়ানোর পেছনে কারা দায়ী—সেই তথ্যও গোয়েন্দা সংস্থার কাছে রয়েছে।যোগাযোগ করলে টিসিবির চেয়ারম্যান সারোয়ার জাহান তালুকদার প্রথম আলোকে বলেন, পেঁয়াজের দাম যে কমে আসবে, এটা একটা বাস্তবতা। তা ছাড়া আগামী সপ্তাহ থেকে টিসিবিও আগের মতো সাশ্রয়ী দরে পেঁয়াজ বিক্রি করবে।",0
নর্থ সাউথ ইউনিভার্সিটিতে (এনএসইউ) শিক্ষার্থীদের নবীনবরণ গতকাল রোববার রাজধানীর বসুন্ধরায় নিজস্ব ক্যাম্পাসে অনুষ্ঠিত হয়েছে। অনুষ্ঠানে ১৪টি বিভাগের ১২ শতাধিক নতুন শিক্ষার্থীকে বরণ করে নেওয়া হয়। অনুষ্ঠানে প্রধান অতিথি ছিলেন এনএসইউ ট্রাস্টি বোর্ডের চেয়ারম্যান ও এফবিসিসিআইয়ের সাবেক সভাপতি এম এ কাসেম। সভাপতিত্ব করেন বিশ্ববিদ্যালয়ের ভারপ্রাপ্ত উপাচার্য প্রফেসর গৌর গোবিন্দ গোস্বামী। সম্মানিত অতিথি ছিলেন এনএসইউ ট্রাস্টি বোর্ডের সদস্য এম এ হাসেম ও রেহানা রহমান। বিজ্ঞপ্তি।,0
"বেলজিয়ামের কর্মকর্তারা বেজায় খেপেছেন৷ ফিফা তাঁদের টিম বাসের জন্য পাঁচটি স্লোগান প্রস্তাব করেছে৷ তাঁদের ভাষায়, সব কটিই ‘যাচ্ছেতাই’৷ শেষ পর্যন্ত ‘অসম্ভবের প্রত্যাশায়’ স্লোগানটা তাঁরা বেছে নিয়েছেন বটে, কিন্তু সেটা নিয়েও পুরোপুরি সন্তুষ্ট নন৷ তার ওপর ফ্লেমিশ ভাষায় লেখা স্লোগানে নাকি আছে ব্যাকরণগত ভুলও!বিশ্বকাপের ৩২টি দলের জন্য আলাদা বাস তো থাকবেই৷ সেগুলোতে বাঙ্ময় হয়ে উঠবে সেই দেশগুলোর নিজস্ব পতাকা আর এক চিলতে ইতিহাস৷ তবে প্রতিটি বাসে বড় করে লেখা স্লোগানই দৃষ্টি কাড়বে সবার আগে৷ কোন দলের বাসে কী লেখা হবে, সেটাও নিশ্চিত হয়ে গেছে এর মধ্যে৷ব্রাজিলেরটা দুর্দান্তই হয়েছে বলতে হবে৷ পাঁচবারের শিরোপা বিজয়ীদের বাসের দিকে তাকালেই আশায় বুক দুলে উঠবে রিও ডি জেনিরো-সাও পাওলোর পথচলতি মানুষের, ‘প্রস্তুত হও, হেক্সা আসছে’৷ আর্জেন্টিনার স্লোগান অবশ্য দলের ব্যাপ্তি ছাড়িয়ে গাইছে দেশাত্মবোধের গান, ‘শুধু একটা দল নয়, আমরা একটা জাতি’৷ একই রকম সুর জার্মানির বাসেও, ‘এক দেশ, এক দল, এক স্বপ্ন’৷ফ্রান্সের স্লোগানে মিশে আছে রসবোধ, ‘অসম্ভব শব্দটা ফ্রেঞ্চ অভিধানে খুঁজে পাবেন না’৷ ইংল্যান্ডের স্লোগানের মধ্যে একটা কাব্যিক ছন্দ আছে, ‘একটি দলের স্বপ্ন, কোটি লোকের হৃৎস্পন্দন’৷ বিশ্বকাপের ফেবারিট না হোক, রাশিয়া কিন্তু হুমকি দিচ্ছে, ‘কেউ আমাদের ধরতে পারবে না৷’বিশ্বকাপের দেশগুলোর অনেকগুলোই পরিচিত সে দেশের পতাকার রঙে৷ হল্যান্ড বললেই চোখের সামনে ভেসে ওঠে কমলার উচ্ছ্বাস৷ তাদের স্লোগানে সেটির অসাধারণ প্রতিফলন, ‘সত্যিকারের পুরুষদের রং কমলা’৷ সে রকম ‘আজ্জুরি’ নামেই বিখ্যাত ইতালির স্লোগান, ‘এসো, স্বপ্নগুলোকে নীল রঙে রাঙাই’৷ লাল জার্সির দক্ষিণ কোরিয়া বলছে, ‘উপভোগ করো, লাল যোদ্ধারা’৷একিলিস-হেক্টরদের দেশ গ্রিস বেছে নিয়েছে তাদের ঐতিহ্যকে, ‘বীরেরা গ্রিসের মতো খেলে’৷ শোনা যাচ্ছে ‘অদম্য সিংহ’ ক্যামেরুনের গর্জনটাও, ‘সিংহ সিংহই’৷ কোস্টারিকার স্লোগানে মিশে রইল আবেগ, ‘ফুটবল আমাদের নেশা, আমাদের শক্তি৷ কোস্টারিকা আমাদের স্বপ্ন’৷তবে সবচেয়ে বড় রসিকতাটা করেছে অস্ট্রেলিয়া-চিলি৷ চেলসি কোচ হোসে মরিনহোর কল্যাণে ‘পার্ক দ্য বাস’ শব্দটা এখন ফুটবল অভিধানেই ঢুকে গেছে, যেটির কাছাকাছি অর্থ, ‘দরকার হলে গোলপোস্টের সামনে বাস দাঁড় করিয়ে রাখো’৷ এ কথাটাই বাসে লিখে রেখেছে অস্ট্রেলিয়া৷ আর চিলির স্লোগান? ‘চি চি চি, লি লি লি!! এগিয়ে চলো চিলি!’৷ মজার না? এএফপি৷",3
"আবু মারওয়ান ইরাকের ফালুজা থেকে পালিয়ে আসতে পারা সৌভাগ্যবান ব্যক্তিদের একজন। গত সপ্তাহে স্ত্রী ও তিন সন্তানকে নিয়ে ইরাকে ইসলামিক স্টেটের (আইএস) ওই শক্ত ঘাঁটি ফালুজা থেকে পালিয়ে আসতে পেরেছেন। তবে এখনো হাজারো মানুষ আইএসের হাতে জিম্মি।মারওয়ান পালিয়ে আসার অভিজ্ঞতা টেলিফোনে এএফপিকে জানান। তিনি বলেন, ‘২০১৩ সালের শেষের দিকে যখন সরকারবিরোধী বিক্ষোভ চলছিল, তখন আইএস, যা স্থানীয়ভাবে দায়েশ নামে পরিচিত, ধীরে ধীরে ফালুজা দখল করে নেয়। কিন্তু তখন আমরা পালাইনি।’মারওয়ান আরও বলেন, ‘আমরা আশা করেছিলাম, কয়েক সপ্তাহ বা মাসের মধ্যে এই সংকট কেটে যাবে। কিন্তু বন্দুকধারীরা দ্রুত স্থানীয় বাসিন্দাদের জিম্মি করে ফেলল, নতুন নিয়ম চালু করল, ডিক্রি জারি করল, বিভিন্ন বিধিনিষেধ আরোপ করল আর পথে পথে বোমা বিছিয়ে রাখল। দুই বছর ধরে এ পরিস্থিতি। কিন্তু এ বছরের শুরু থেকে হঠাৎ আমাদের জীবনযাত্রা দুর্বিষহ হয়ে উঠল।‘একপর্যায়ে আমি আর আমার প্রতিবেশী দায়েশের আবু ওমর নামের এক নেতার সঙ্গে যোগাযোগ করি। তিনি ফালুজার দক্ষিণাঞ্চলের ওয়ালি (স্থানীয় প্রধান) ছিলেন। তিনি আমাদের সহজে পার করে দিতে রাজি হলেন। কিন্তু শর্ত, আমাদের সঙ্গে তাঁর স্ত্রীকেও নিয়ে যেতে হবে। তিনি বললেন, তাঁর স্ত্রীকে কিরকুকে নিয়ে যেতে হবে।’দায়েশের সদস্যদের স্ত্রীরা এখানে ‘রাষ্ট্রীয় নারী’ হিসেবে পরিচিত। অন্য নারীরা ‘কমন উইমেন’।দুদিনের মধ্যেই আবু ওমরের সঙ্গে মারওয়ানের চুক্তি চূড়ান্ত হয়। মারওয়ান তাঁর গাড়িতে নিজের পরিবারের পাশাপাশি আবু ওমরের স্ত্রীকে নিয়ে রওনা হন।মারওয়ান বলেন, পথে বিভিন্ন জায়গায় তাঁদের থামতে হয়েছে। কিন্তু যখনই বলেছেন আবু ওমর পাঠিয়েছে, তখনই ছেড়ে দিয়েছে। একপর্যায়ে আবু ওমর মোটরসাইকেলে করে তাঁদের সঙ্গে যোগ দেন। তাঁদের যেন কোনো অসুবিধা না হয়, এ জন্য আগে আগে চলছিল মোটরসাইকেলটি। তবে আবু ওমর আগেই বলে দিয়েছিলেন, মোটরসাইকেল থেকে যেন তাঁদের গাড়ির দূরত্ব অন্তত ১০০ মিটার থাকে।সাপের মতো অলিগলি পেরিয়ে অবশেষে তাঁরা ফোরাত নদীর তীরে জোবা এলাকায় পৌঁছান। মারওয়ান বলেন, পুরো রাস্তায়ই ভারী অস্ত্রশস্ত্রে সজ্জিত দায়েশের অনেক যোদ্ধা ছিল। এ ছাড়া বিভিন্ন শিবিরে লুকিয়ে ছিল অনেকে।জোবায় পৌঁছে দেখা যায়, কয়েকটি পরিবার সেখানে চার দিন ধরে নদী পার হওয়ার অপেক্ষায়। মারওয়ান বলেন, ‘আমি দায়েশের কাছে আমার গাড়িটি ছেড়ে দিই। এরপরও ওদের সঙ্গে কথা-কাটাকাটি হয়। পরে স্ত্রী, সন্তান ও আবু ওমরের স্ত্রীকে নিয়ে ছোট্ট এক নৌকায় উঠে বসি। কিন্তু দায়েশ জানায়, পুরুষদের নৌকায় নয়, সাঁতরে যেতে হবে।’দ্য নরওয়েজিয়ান রিফিউজি কাউন্সিল (এনআরসি) নামের একটি শীর্ষ ত্রাণ সংগঠনের হিসাবে, গত কয়েক দিনে শত শত পরিবার জোবা দিয়ে পালিয়ে আসছে। কয়েকটি দাতা গোষ্ঠী জানায়, পালানোর জন্য ফোরাত নদী পার হওয়ার চেষ্টা করলেই সাধারণ মানুষকে গুলি করে মারছে আইএস যোদ্ধারা। অনেকে ডুবেও মারা যাচ্ছে। মারওয়ান বলেন, ‘নদী পেরিয়ে কিছুটা হেঁটেই চোখে পড়ে ইরাকি সেনাবাহিনী এবং দ্য হাসেদ আল-শাবি নামের আধা সামরিক সংস্থার আশ্রয়-ছাতা। তারা আমাদের স্বাগত জানায়, মিষ্টি, ফলের রস ও পানি পান করতে দেয়। এরপর তারা নারী ও পুরুষদের আলাদা করে আমাদের দেহ ও সঙ্গে থাকা ব্যাগ তল্লাশি শুরু করে। নিরাপত্তাকর্মীরা আইএস সম্পর্কে কোনো তথ্য আছে কি না, এ ব্যাপারে জানতে চান।’",2
"ক্রিকেট আমাদের ভালোবাসা। ক্রিকেট আমাদের ধ্যান-জ্ঞান। ক্রিকেট আমাদের সাধনা। প্রথম আলোর পাঠকেরা গভীরভাবে খেলাটি অনুসরণ করেন। করেন বলেই খেলা সম্পর্কে বিভিন্ন সময়ে গুরুত্বপূর্ণ মতামত দিয়ে থাকেন। সেসব মন্তব্য গুরুত্বের সঙ্গে প্রকাশও করা হয়।এবার সময় এসেছে পাঠকদের মতামত আরেকটি মাত্রায় তুলে ধরার। প্রথম আলো অনলাইনে শুরু হলো নতুন বিভাগ ‘আপনি যখন নির্বাচক’। এই বিভাগ থেকে আপনি পরবর্তী ম্যাচের জন্য বেছে নিতে পারবেন আপনার পছন্দের একাদশ। স্কোয়াডে থাকা ১৫ জন খেলোয়াড়ের মধ্য থেকে বেছে নিতে হবে ১১ জনকে।যেসব খেলোয়াড় পাঠকের সবচেয়ে বেশি ভোট পাবেন, তাঁদের নিয়ে গড়া ‘প্রথম আলো পাঠকদের একাদশ’ প্রকাশিত হবে বাংলাদেশের প্রতিটি ম্যাচের ঠিক আগমুহূর্তে। এই লিংকে গিয়ে আপনি বেছে নিতে পারবেন আপনার একাদশ: (http://www.prothom-alo.com/player_selection)।কিন্তু কীভাবে বেছে নেবেন আপনার একাদশ, যদি আপনি হয়ে থাকেন এই দলের অধিনায়ক? এক সময় অধিনায়ক হিসেবে স্কোয়াড থেকে একাদশ বেছেছেন। এখন তো কাজ করছেন নির্বাচক হিসেবেই। সেই হাবিবুল বাশার কিছু টিপস দিচ্ছেন:এক নম্বর: দলের শক্তি ও দুর্বলতার জায়গা চিহ্নিত করা।দুই নম্বর: দলের কম্বিনেশন বুঝতে পারা। আপনি কতজন পেসার, কতজন স্পিনার, কতজন ব্যাটসম্যান আর কতজন অলরাউন্ডার নিয়ে খেলবেন?তিন নম্বর: প্রতিপক্ষ কে? খেলার ধরন কেমন? দক্ষিণ আফ্রিকা প্রতিপক্ষ হলে একাদশ এক রকম হবে, জিম্বাবুয়ে হলে অন্য রকম।চার নম্বর: কন্ডিশন কেমন? উইকেট কেমন? পেসারদের সহায়তা করবে বেশি নাকি স্পিনারদের? খেলাটা কোথায় হচ্ছে? অস্ট্রেলিয়ায় খেলা হলে এক রকম একাদশ হবে, বাংলাদেশে খেলা হলে একাদশ হবে অন্য রকম।ছয় নম্বর: খেলতে খেলতে দলের একটা একাদশ কিন্তু তৈরি হয়ে যায়। দলটা তখন ভারসাম্যপূর্ণ দল হয়ে ওঠে। সেই ভারসাম্যটাকে গুরুত্ব দেওয়া।সাত নম্বর: এটাই সবচেয়ে গুরুত্বপূর্ণ টিপস। ব্যক্তিগত পছন্দ-অপছন্দ নয়, দলের স্বার্থই প্রাধান্য দেওয়া।",3
"দীপ্ত টিভিতে ঈদের দ্বিতীয় দিন বেলা ৩টায় প্রচারিত হবে একক নাটক তৃতীয় অধ্যায়। পান্থ শাহরিয়ারের রচনায় ও নাসির উদ্দিনের পরিচালনায় এ নাটকে অভিনয় করেছেন অহনা, স্নেহা ও রওনক হাসান। রাস্তা পার হওয়ার সময় আরেকটু হলেই গাড়ির নিচে পড়ত রাত্রি। গাড়িটা ড্রাইভ করছিল অরিত। একে অপরকে দোষ না দিয়ে বরং দোষ তুলে নিতে চায় নিজেদের কাঁধে। এরপর যে যার ঘরে ফিরে যায়। কিন্তু দুজনেই বারবার মনে করে সেই রাস্তার কথা। কফি হাউসে পাত্রী দেখতে গিয়ে অরিত আবার রাত্রির দেখা পায়।",1
"চলতি অর্থবছরের প্রথম পাঁচ মাসে (জুলাই-নভেম্বর) বার্ষিক উন্নয়ন কর্মসূচির (এডিপি) মাত্র ১৭ শতাংশ বাস্তবায়ন করা সম্ভব হয়েছে, যা বিগত ছয় বছরের একই সময়ের তুলনায় সর্বনিম্ন। এর আগের ছয় বছরে কোনোবারই জুলাই-নভেম্বর সময়ে ১৯ শতাংশের কম এডিপি বাস্তবায়িত হয়নি।পরিকল্পনা মন্ত্রণালয়ের বাস্তবায়ন, পরিবীক্ষণ ও মূল্যায়ন বিভাগ (আইএমইডি) সূত্রে এসব তথ্য জানা গেছে। গতকাল বুধবার পরিকল্পনা কমিশনের এনইসি সম্মেলনকক্ষে অনুষ্ঠিত সংবাদ সম্মেলনে পরিকল্পনামন্ত্রী আ হ ম মুস্তফা কামাল এডিপি হালনাগাদ পরিস্থিতি তুলে ধরেন।চলতি অর্থবছরে এডিপি বাস্তবায়ন না হওয়ার পেছনে অতিবৃষ্টিকেই দায়ী করেছেন পরিকল্পনামন্ত্রী। তিনি বলেন, ‘চলতি অর্থবছরের প্রথম প্রান্তিকের (জুলাই-সেপ্টেম্বর) তিন মাসে টানা দুই দিন রোদ পাওয়া যায়নি। সে জন্য প্রকল্পের কাজ করা যায়নি। টানা তিন-চার দিন যদি রোদ না পাওয়া যায়, তবে রাস্তায় বিটুমিন লাগবে কীভাবে?’ তিনি আশা প্রকাশ করেন, জানুয়ারি মাসের মধ্যে এডিপি বাস্তবায়ন প্রবাহ স্বাভাবিক হয়ে যাবে।আইএমইডি সূত্রে জানা গেছে, গত অর্থবছরের প্রথম পাঁচ মাসে ২০ শতাংশ এডিপি বাস্তবায়ন হয়েছিল। একই সময়ের হিসাবে, ২০১৩-১৪ অর্থবছরে ১৯ শতাংশ, ২০১২-১৩ অর্থবছরে ২৫ শতাংশ এবং ২০১১-১২ ও ২০১০-১১ অর্থবছরে ২০ শতাংশ করে এডিপি বাস্তবায়ন হয়েছিলচলতি অর্থবছরে পরিকল্পনা কমিশনের আওতাধীন ৯৭ হাজার কোটি টাকার এডিপি নেওয়া হয়েছে। এ ছাড়া স্বায়ত্তশাসিত প্রতিষ্ঠানগুলোর উন্নয়ন ব্যয়সহ সব মিলিয়ে ১ লাখ ৯৯৭ কোটি টাকার এডিপি বাস্তবায়ন করা হবে। এর মধ্যে স্থানীয় উৎস থেকে সাড়ে ৬২ হাজার কোটি টাকা এবং বিদেশি সহায়তা হিসেবে সাড়ে ৩৪ হাজার কোটি টাকা পাওয়া যাবে। আর বাস্তবায়নকারী সংস্থাগুলো নিজস্ব তহবিল থেকে দেবে ৩ হাজার ৯৯৭ কোটি টাকা।বাস্তবায়ন হার কমলেও টাকার অঙ্কে আগেরবারের চেয়ে চলতি অর্থবছরের প্রথম পাঁচ মাসে বেশি অর্থ খরচ হয়েছে। আইএমইডির সর্বশেষ হিসাবে দেখা গেছে, জুলাই-নভেম্বর সময়ে চলতি এডিপির ১৬ হাজার ৯৫৭ কোটি টাকা খরচ হয়েছে। গত বছর একই সময়ে ১৬ হাজার ৮৪৩ কোটি টাকা খরচ হয়েছিল।প্রথম পাঁচ মাসের হিসাবে, বরাদ্দের ১০ শতাংশের কম অর্থ খরচ করতে পেরেছে ১২টি মন্ত্রণালয় ও বিভাগ। এগুলো হলো অভ্যন্তরীণ সম্পদ বিভাগ, পররাষ্ট্র মন্ত্রণালয়, বিজ্ঞান ও প্রযুক্তি মন্ত্রণালয়, শিল্প মন্ত্রণালয়, নির্বাচন কমিশন সচিবালয়, খাদ্য মন্ত্রণালয়, বেসামরিক বিমান পরিবহন ও পর্যটন মন্ত্রণালয়, অর্থ বিভাগ, পরিসংখ্যান ও তথ্য ব্যবস্থাপনা বিভাগ, ভূমি মন্ত্রণালয়, জনপ্রশাসন মন্ত্রণালয় এবং লেজিসলেটিভ ও সংসদ-বিষয়ক বিভাগ।তবে বিদেশি সহায়তা ব্যবহার আগের চেয়ে কিছুটা কমেছে। এ বছর যে পরিমাণ বিদেশি সহায়তা বরাদ্দ রয়েছে, পাঁচ মাসে এর মধ্যে মাত্র ১৪ শতাংশ বা ৪ হাজার ৬৮৪ কোটি টাকা খরচ করা সম্ভব হয়েছে। আগের দুবার একই সময়ে বিদেশি সহায়তা বরাদ্দের ২১ ও ১৭ শতাংশ খরচ হয়েছিল।প্রসঙ্গ মধ্যম আয়ের দেশ: সংবাদ সম্মেলনে পরিকল্পনামন্ত্রী আ হ ম মুস্তফা কামাল বলেন, ২০২১ সালের মধ্যে বাংলাদেশ মধ্যম আয়ের দেশে উন্নীত হবে। এটি বিশ্বব্যাংকের হিসাব অনুসারে হবে। ইতিমধ্যে নিম্ন মধ্যম আয়ের দেশে পরিণত হয়েছে।কিন্তু বিশ্বব্যাংকের হিসাবে মধ্যম আয়ের দেশের কোনো ক্যাটাগরি নেই। নিম্ন, নিম্ন মধ্যম, উচ্চ মধ্যম এবং উচ্চ আয়ের দেশ—এ চারটি ক্যাটাগরি রয়েছে। এ বিষয়ে দৃষ্টি আকর্ষণ করা হলে পরিকল্পনামন্ত্রী বলেন, পরিকল্পনা কমিশনের সাধারণ অর্থনীতি বিভাগের (জিইডি) নিজস্ব মূল্যায়নে ২০২১ সালের মধ্যে মধ্যম আয়ের দেশে উন্নীত হবে বাংলাদেশ।",0
সময় টিভির জ্যেষ্ঠ প্রতিবেদক প্রসূন আশীষের বাবা হরলাল সরকারের ৪১তম মৃত্যুবার্ষিকী আজ ১৭ সেপ্টেম্বর। এ উপলক্ষে মাদারীপুরের কালকিনি উপজেলার শশীকর গ্রামে তাঁর নিজ বাড়িতে ধর্মীয় অনুষ্ঠান ও প্রার্থনার আয়োজন করা হয়েছে। পরিবারের পক্ষ থেকে অনুষ্ঠানে সবাইকে উপস্থিত থাকার অনুরোধ করা হয়েছে। বিজ্ঞপ্তি।,4
"সম্প্রতি ‘কফি উইথ করণ’ অনুষ্ঠানে ক্যাটরিনা কাইফকে ভাবি সম্বোধন করে হইচই ফেলে দিয়েছিলেন রণবীর কাপুরের চাচাতো বোন কারিনা কাপুর খান। এবার ক্যাটরিনাকে ভাবি বললেন তাঁরই সাবেক প্রেমিক ‘দাবাং’ তারকা সালমান খান।কারিনা মজা করে ক্যাটরিনাকে ভাবি বললেও, সালমান কিন্তু মোটেও মজা করে এমনটা বলেননি। এক টিভি সাংবাদিকের ওপর ক্ষুব্ধ হয়ে সাবেক প্রেমিকাকে ভাবি বলেছেন সালমান। সম্প্রতি এক খবরে চমকপ্রদ এ তথ্য জানিয়েছে টাইমস অব ইন্ডিয়া। সম্প্রতি ‘জয় হো’ ছবির ট্রেইলর উদ্বোধনী অনুষ্ঠানে হাজির হয়েছিলেন সালমান। সেখানে কারিনার ‘ভাবি মন্তব্য’ নিয়ে সালমানের কাছে প্রতিক্রিয়া জানতে চান একজন টিভি সাংবাদিক। এটা শুনে প্রচণ্ড চটে যান সালমান। এমনিতেই বদমেজাজি হিসেবে কুখ্যাতি আছে ‘ব্যাড বয়’ সালমানের। সংবাদকর্মীদের সঙ্গে রূঢ় আচরণের জন্য বহুবার খবরের শিরোনাম হয়েছেন তিনি। এবারও সালমান তাঁর স্বভাবসুলভ রূঢ় আচরণ প্রদর্শন করেন। কেবল ওই সাংবাদিককে কড়া কথা শুনিয়েই ক্ষান্ত হননি খান সাহেব। তিনি রীতিমতো অপমান করেছেন সাংবাদিকতা পেশার লোকজনদের। প্রথমে কিছুটা শান্ত সুরে ওই সাংবাদিককে উদ্দেশ করে সালমান বলেন, ‘আরে বন্ধু, ক্যাটরিনা যদি কারিনার ভাবি হয়ে থাকে, তাহলে তো সে (ক্যাটরিনা) আমারও ভাবি হয়ে গেছে। তাই নয় কি?’ এরপর রাগে ফুঁসতে ফুঁসতে সালমান আরও বলেন, ‘আপনারা সাংবাদিক? খোদার কসম, এখন পর্যন্ত এমনটা মনে না হলেও সত্যিই এখন মনে হচ্ছে আসলেই আপনারা সাংবাদিক। মান, মর্যাদা, সংস্কৃতিতে ভরা আপনাদের ভেতরটা। এগুলো সম্ভবত মা-বাবার কাছ থেকেই শিখেছেন আপনারা।’২০০৬ সালে মুক্তি পাওয়া সাড়া জাগানো তেলেগু ছবি ‘স্তালিন’-এর রিমেক ‘জয় হো’। ছবিটির কেন্দ্রীয় চরিত্রে অভিনয় করেছেন সালমান। অন্যান্য চরিত্রে রয়েছেন ডেইজি শাহ, সানা খান, টাবু প্রমুখ।অ্যাকশন ঘরানার ‘জয় হো’ ছবিটির প্রযোজক ও পরিচালক সালমানের ভাই সোহেল খান। এর শুটিং করা হয়েছে মুম্বাই, দুবাই ও রোমানিয়ায়।দীর্ঘ সময় পর এক ছবিতে কাজ করেছেন সালমান-সোহেল। ছবিটির প্রথম পোস্টারে বিশেষত্ব আনার চেষ্টা ছিল তাঁদের দুজনেরই। পরিকল্পনা অনুযায়ী ‘জয় হো’ ছবির পোস্টার আঁকার দায়িত্ব নিজ কাঁধে তুলে নেন সালমান। এর মাধ্যমে ছবির পোস্টার আঁকিয়ে হিসেবে আত্মপ্রকাশ করেছেন বলিউডের প্রভাবশালী এ তারকা অভিনেতা। পোস্টার মুক্তির ক্ষেত্রেও অভিনব এক পথ বেছে নেওয়া হয়। প্রথা অনুযায়ী জমকালো পোস্টার উদ্বোধনী অনুষ্ঠানের আয়োজন না করে ‘জয় হো’ ছবির পোস্টার মুক্তি দেওয়া হয়েছে অনলাইনে। ইরস ইন্টারন্যাশনাল পরিবেশিত ছবিটি প্রেক্ষাগৃহে মুক্তি পাবে ২০১৪ সালের ২৪ জানুয়ারি।",1
"পোশাক রপ্তানিতে উৎসে কর ১০০ টাকায় ১০ পয়সা বেড়েছে। প্রস্তাবিত বাজেটে পোশাক রপ্তানিতে উৎসে কর প্রথমে ১ দশমিক ৫ শতাংশ করা হয়। তবে প্রধানমন্ত্রীর অনুরোধে তা অর্ধেকের চেয়েও বেশি কমিয়ে শূন্য দশমিক ৭ শতাংশে নামিয়ে আনা হয়েছে। এটাসহ আরও কয়েকটি সংশোধনী এনে আজ বুধবার অর্থবিল-২০১৬ জাতীয় সংসদে পাস হয়েছে। ২০১৬-১৭ অর্থবছরের বাজেট আলোচনায় সাংসদদের কণ্ঠভোটে পাস হয় অর্থবিল।বর্তমানে পোশাক খাতে উৎসে কর দশমিক ৬ শতাংশ। অর্থাৎ ১০০ টাকায় ৬০ পয়সা।এ ছাড়া তথ্যপ্রযুক্তি সেবায় নিয়োজিত প্রতিষ্ঠানের স্থান ও স্থাপনা ভাড়ার ওপর যে ১৫ শতাংশ মূল্য সংযোজন কর (মূসক) ধরা হয়েছিল, তা একেবারেই তুলে দেওয়া হয়েছে।প্রধানমন্ত্রী শেখ হাসিনা বাজেট আলোচনায় অংশ নিয়ে এ দুই বিষয়সহ আরও কিছু পরিবর্তন আনতে বলেন। এরপর অর্থমন্ত্রী আবুল মাল আবদুল মুহিত ডেপুটি স্পিকার মো. ফজলে রাব্বী মিয়াকে সম্বোধন করে বলেন, ‘প্রধানমন্ত্রী যেহেতু বলেছেন, এ প্রস্তাব গ্রহণ হয়ে গেছে।’কাল বৃহস্পতিবার আগামী অর্থবছরের বাজেট পাস হবে; যা পরদিন ১ জুলাই থেকে কার্যকর হবে।",0
"কেন্দ্রীয় ব্যাংককে না জানিয়ে এখন থেকে যেখানে-সেখানে আর নীতিনির্ধারণী সভা করতে পারবে না কোনো ব্যাংক। ব্যাংকের প্রধান কার্যালয় বা প্রধান কার্যালয় যে শহরে অবস্থিত, সেখানেই নীতিনির্ধারণী সভা করতে হবে। তবে বিশেষ কোনো প্রয়োজনে বাইরে সভা করতে হলে বাংলাদেশ ব্যাংককে তা জানাতে হবে। গতকাল রোববার বাংলাদেশ ব্যাংকের পক্ষ থেকে এ-সংক্রান্ত নির্দেশনা জারি করা হয়েছে।ব্যাংকের পরিচালনা পর্ষদ, নির্বাহী কমিটি, নিরীক্ষা বা অডিট কমিটি ও ঝুঁকি ব্যবস্থাপনা কমিটির সভা করার ক্ষেত্রে বাংলাদেশ ব্যাংকের এ নির্দেশনা অনুসরণ করতে হবে। একই নির্দেশনায় ব্যাংক পরিচালকদের সম্মানী ও ভ্রমণ বাবদ খরচও পুনর্নির্ধারণ করে দেওয়া হয়েছে। এ ক্ষেত্রে পরিচালকদের সভায় উপস্থিতির সম্মানী বাড়ানো হলেও মাসে সর্বোচ্চ কটি সভার জন্য সম্মানী পাবেন, সেটি বেঁধে দেওয়া হয়েছে।বাংলাদেশ ব্যাংক বলছে, ব্যাংকের নীতিনির্ধারণী পর্যায়ে সুশাসন নিশ্চিত ও খরচ কমাতে এসব সিদ্ধান্ত নেওয়া হয়েছে। কেন্দ্রীয় ব্যাংকের সংশ্লিষ্ট একাধিক কর্মকর্তা জানিয়েছেন, সভা অনুষ্ঠানের বিষয়ে বাধ্যবাধকতা না থাকায় অনেক ব্যাংকই দেশের বিভিন্ন স্থানে ব্যয়বহুল নীতিনির্ধারণী সভা করে চলেছে। এতে করে ব্যাংকের পরিচালনা খরচ অপ্রত্যাশিতভাবে বেড়ে যাচ্ছে। এ ধরনের অপচয় বা অপ্রয়োজনীয় ব্যয় কমাতে কড়াকড়ি আরোপ করা হয়েছে।এখানে উদাহরণ হিসেবে বলা যায়, যেসব ব্যাংকের প্রধান কার্যালয় রাজধানী ঢাকায় অবস্থিত, সেসব ব্যাংকের নীতিনির্ধারণী পর্যায়ের সভা হয় ব্যাংকের প্রধান কার্যালয়ে, নয়তো রাজধানীরই অন্য কোনো স্থানে করতে হবে। কিন্তু কক্সবাজার, শ্রীমঙ্গল বা অন্য কোথাও এ ধরনের সভা করতে হলে তার প্রয়োজন সম্পর্কে বাংলাদেশ ব্যাংককে জানাতে হবে।বাড়ল সম্মানী: এদিকে ব্যাংকের পরিচালনা পর্ষদ ও নীতিনির্ধারণী কমিটির সভায় উপস্থিতির জন্য একজন পরিচালক সর্বোচ্চ আট হাজার টাকা পর্যন্ত সম্মানী পাবেন। এত দিন এ সম্মানীর পরিমাণ ছিল পাঁচ হাজার টাকা। সম্মানী বাড়লেও যত খুশি তত সভা করে সম্মানী বাবদ কোনো ব্যাংক পরিচালকদের অধিক আর্থিক সুবিধা দিতে পারবে না। বাংলাদেশ ব্যাংক বলেছে, পর্ষদ ও কমিটির সভা যথাসম্ভব সীমিতসংখ্যক রাখতে হবে। এ ক্ষেত্রে মাসে পর্ষদ ও কমিটির যত সভাই হোক না কেন, একজন পরিচালক সর্বোচ্চ দুটি পর্ষদ, চারটি নির্বাহী কমিটি, একটি নিরীক্ষা কমিটি ও একটি ঝুঁকি কমিটির সভায় উপস্থিতির জন্য সম্মানী পাবেন। সেই হিসেবে একজন পরিচালক পর্ষদ ও কমিটি সভা মিলিয়ে সর্বোচ্চ ৬৪ হাজার টাকা (মোট আটটি সভা) সম্মানী পাবেন।ভাতা: বাংলাদেশ ব্যাংক বলেছে, যদি কোনো ব্যাংকের পরিচালককে পর্ষদ বা কমিটির সভায় অংশ নেওয়ার জন্য দেশের অন্য কোনো শহর বা স্থান থেকে প্রধান কার্যালয়ে আসতে হয়, সে ক্ষেত্রে ওই পরিচালককে সর্বোচ্চ দুই দিনের হোটেল ও ভ্রমণ খরচ দেওয়া যাবে। উদাহরণ হিসেবে ধরা যাক, পর্ষদ সভায় যোগ দিতে ব্যাংকের একজন পরিচালককে সিলেট থেকে ঢাকায় আসতে হয়েছে। সে ক্ষেত্রে ওই পরিচালক ঢাকায় থাকার ক্ষেত্রে দুই দিনের হোটেল খরচ ও সিলেট-ঢাকা আসা-যাওয়ার খরচ পাবেন। এ ক্ষেত্রে হোটেল, ভ্রমণ টিকিটসহ খরচের রসিদ দাখিল করতে হবে। আগে এ ধরনের পরিস্থিতিতে হোটেল ও যাতায়াত ভাতা দেওয়া হলেও সুনির্দিষ্ট দিনের বিধান ছিল না।আর কোনো ব্যাংকের পরিচালক যদি অনিবাসী বা বিদেশি নাগরিক হন, তাহলে ওই পরিচালক সভায় উপস্থিতির জন্য সর্বোচ্চ তিন দিনের হোটেল ও আসা-যাওয়ার বিমান খরচ পাবেন। তবে এ ক্ষেত্রে বিদেশে বসবাসকারী একজন পরিচালক বছরে সর্বোচ্চ চারটি সভায় উপস্থিতির জন্য এ ভাতা পাবেন। বছরে চারটির বেশি সভায় উপস্থিতির জন্য কোনো পরিচালককে হোটেল ও যাতায়াত বাবদ ভাতা দিতে পারবে না ব্যাংক।",0
"ফার্নিচার কোম্পানি ব্রাদার্স ফার্নিচারের শোরুম সাভারের এম কে টাওয়ারে উদ্বোধন করা হয়েছে। উদ্বোধন করেন প্রতিষ্ঠানটির ব্যবস্থাপনা পরিচালক ইলিয়াছ সরকার। উপস্থিত ছিলেন পরিচালক মার্কেটিং অ্যান্ড সেলস শরিফুজ্জামান সরকার, মার্কেটিং অ্যান্ড সেলসের সিনিয়র সহকারী ম্যানেজার মোহাম্মদ মনিরুল ইসলাম বখশীসহ ঊর্ধ্বতন কর্মকর্তারা। বিজ্ঞপ্তি।",0
ঢাকা প্রিমিয়ার লিগের সর্বশেষ আসরে একই দলে খেলেছিলেন তামিম ইকবাল ও সাকিব আল হাসান। বাংলাদেশের ক্রিকেটের দুই মহাতারকা এবার একই দলের হয়ে খেলবেন পাকিস্তান সুপার লিগেও (পিএসএল)। গতকাল প্লেয়ার্স ড্রাফটে দুজনকেই দলে টেনেছে পেশোয়ার জালমি। তামিম গতবারও খেলেছেন এই দলে। সাকিব অবশ্য গতবার খেলেছিলেন করাচি কিংসের হয়ে।প্রাণঘাতী ডেঙ্গু২০০৭ থেকে ২০১০ সাল পর্যন্ত খেলেছেন ভারতের জাতীয় মহিলা ফুটবল দলে। দেশটির জাতীয় চ্যাম্পিয়নশিপে উত্তর প্রদেশের প্রতিনিধিত্ব করেছেন ১০ বছরেরও বেশি সময়। ঢাকায় দক্ষিণ এশীয় গেমসের (২০১০) মহিলা ফুটবলে সোনা জিতেছেন ভারতীয় দলের হয়ে। সেই পুনম চৌহান আর নেই। ডেঙ্গুতে আক্রান্ত হয়ে সপ্তাহ খানেক আগে ভর্তি হয়েছিলেন হাসপাতালে। মঙ্গলবার মধ্যরাতে চলে গেছেন না-ফেরার দেশে। আইএএনএস।ফলাফল স্থগিতফ্ল্যামেঙ্গোর শিরোপাস্বপ্নে বড় একটা ধাক্কা দিল আদালত। গত সপ্তাহে দলটি ২-১ গোলে হারিয়েছিল ফ্লুমিনেন্সকে। কিন্তু ব্রাজিলের ক্রীড়া আদালত সাময়িকভাবে ম্যাচের ফলাফল স্থগিত করেছেন। ফলাফল বাতিল হলে ব্রাজিলিয়ান সিরি ‘আ’র শীর্ষে থাকা পালমেইরাসের চেয়ে ৭ পয়েন্টে পিছিয়ে পড়বে ২০০৯ সালের পর প্রথম শিরোপাপ্রত্যাশী ফ্ল্যামেঙ্গো। আইএএনএস।,3
"কোনো অঘটন না ঘটলে এতক্ষণে শুভ কাজ সারা হয়ে যাওয়ার কথা। গাঁটছড়া বাঁধা হয়ে গেছে দিয়া মির্জা ও সাহিল সাংহার। অভিনয় থেকে কিছুটা দূরেই আছেন দিয়া। তবে বলিউডপাড়ায় তাঁকে ঘিরে আগ্রহটা মিইয়ে যায়নি। পরিচালক সাহিলের সঙ্গে যখন বর্ন ফ্রি এন্টারটেইনমেন্ট নামে একটি প্রযোজনা সংস্থা খুললেন, দুজনকে নিয়ে গুঞ্জনটা চলছিল তারও আগ থেকে। তবে তাঁকে ঘিরে ‘ফিসফিস’ করার সুযোগ খুব একটা দেননি দিয়া। চার বছর আগেই তাঁদের সম্পর্ক নিয়ে মুখ খুলেছেন। তাই তাঁর বিয়েটাও ভক্তদের জন্য চমক ছিল না। চার দিনব্যাপী অনুষ্ঠান হলেও মূল আয়োজনটা ঘরোয়াই রাখতে চাইছে দুই পরিবার। অসংখ্য শুভকামনার জবাবে ১৭ অক্টোবর নিজের ফেসবুক ফ্যান পেজে মেহে​িদ অনুষ্ঠানের একটি ছবি আপলোড করে দিয়া বর-কনের পক্ষ থেকে ভক্তদের ধন্যবাদ জানিয়েছেন। টাইমস অব ইন্ডিয়া।",1
"বার্জার পেইন্টস বাংলাদেশের মালিকানাধীন সাবসিডিয়ারি প্রতিষ্ঠান জেনসন অ্যান্ড নিকলসন (বাংলাদেশ) লিমিটেড এবং নেস্লে বাংলাদেশ লিমিটেডের মধ্যে একটি চুক্তি স্বাক্ষরিত হয়েছে। এ উপলক্ষে সম্প্রতি নেস্লের প্রধান কার্যালয়ে এক অনুষ্ঠান আয়োজন করা হয়। চুক্তিতে স্বাক্ষর করেন বার্জার পেইন্টসের ম্যানেজিং ডিরেক্টর রূপালী চৌধুরী এবং নেস্লে বাংলাদেশের ম্যানেজিং ডিরেক্টর স্টেফান নর্ডে। বার্জার পেইন্টসের পক্ষ থেকে উপস্থিত ছিলেন ডিরেক্টর ফিন্যান্স অ্যান্ড কোম্পানি সেক্রেটারি আবদুল খালেক, সাপ্লাই চেইনের জেনারেল ম্যানেজার রাশেদুল হক, জেনসন অ্যান্ড নিকলসনের জেনারেল ম্যানেজার, প্রজেক্টস অ্যান্ড সিওও নাজিমউদ্দীন হেলালী, প্রোডাকশন ম্যানেজার মো. সাজ্জাদ হোসেন প্রমুখ। বিজ্ঞপ্তি।",0
"ক্রিস্টিয়ানো রোনালদো আর লিওনেল মেসির শ্রেষ্ঠত্বের লড়াই নিয়েই মত্ত পুরো ফুটবল বিশ্ব। কিন্তু স্প্যানিশ লিগে এই দুজনের বাইরে আরও একজন নিভৃতেই রেখে চলেছেন নিজের প্রতিভার পরিচয়। ডিয়েগো কস্তা নামের এই ব্রাজিলিয়ান স্ট্রাইকার পাল্লা দিয়েই লড়াই চালাচ্ছেন মেসি-রোনালদোর সঙ্গে। ছয় ম্যাচে সাত গোল করে মেসির সঙ্গে যৌথভাবে আছেন লা লিগার সর্বোচ্চ গোলদাতা তালিকার শীর্ষে। বিশ্বের সবচেয়ে বেশি বেতন পাওয়া রোনালদোও তাঁর পেছনে!কিন্তু আন্তর্জাতিক ফুটবল ক্যারিয়ারটার কথা ভাবলে একটু চিন্তাতেই পড়ে যেতে হচ্ছে কস্তাকে। স্প্যানিশ লিগে খেললেও তিনি ব্রাজিলের নাগরিক। নেইমার, জো, ফ্রেড, হাল্কদের ভিড়ে ব্রাজিলের জাতীয় দলে সুযোগ পাওয়াটা যে কতটা কঠিন, সেটা বেশ ভালোমতোই টের পাচ্ছেন। তাই এখন ব্রাজিল নয়, বরং স্পেনের হয়ে খেলতেই বেশি আগ্রহী ২৪ বছর বয়সী এই স্ট্রাইকার।জন্মসূত্রে ব্রাজিলের নাগরিক হলেও ইতিমধ্যে স্পেনের নাগরিকত্বটাও পেয়ে গেছেন কস্তা। জাতীয়তা বদলের আবেদন জানিয়ে ফিফা বরাবর আবেদনও করেছেন। কয়েক সপ্তাহের মধ্যেই তাঁর আবেদন গৃহীত হয়ে যাওয়ার কথা। ফিফার নিয়ম অনুযায়ী, একবার একটি দেশের জার্সি গায়ে প্রতিযোগিতামূলক ম্যাচে অভিষেক হয়ে গেলে আর দেশ বদলের সুযোগ থাকে না। কস্তা ইতিমধ্যে ব্রাজিলের জার্সি গায়ে চারটি ম্যাচ খেললেও এর সবগুলোই ছিল প্রীতি ম্যাচ।ফিফার অনুমোদন পেয়ে গেলে আর এই ফর্ম ধরে রাখতে পারলে বিশ্বজয়ী স্পেনের বিশ্বকাপ দলে সুযোগ হয়তো পেয়েই যাবেন কস্তা। সেন্টার ফরোয়ার্ডের জায়গাটা কাকে দেবেন, এখনো ঠিক করে উঠতে পারছেন না স্পেন কোচ ভিসেন্তে দেল বস্ক। ডেভিড ভিয়া, ফার্নান্দো তোরেসের মতো তারকারা থাকলেও ফর্মের ধারাবাহিকতা নিশ্চয়ই এগিয়ে দেবে কস্তাকে।ব্রাজিলে জন্ম, কিন্তু পরবর্তী সময় অন্য দেশের হয়ে খেলছেন, এমন নজির অবশ্য আগেও দেখা গেছে। খুব সম্প্রতি ডেকো ও পেপে খেলেছেন পর্তুগালের হয়ে। মার্কোস সেনা গায়ে চড়িয়েছেন স্পেনের জার্সি।",3
"এবার বিশ্বকাপে জাদুকরেরা বেশ ভূমিকা রাখতে চাচ্ছেন। এর আগে শোনা গিয়েছিল জাদুমন্ত্রে ক্রিস্টিয়ানো রোনালদোকে থামিয়ে দেবেন ঘানার ওঝা কোয়াকো বোনসাম! এখন জানা গেল, জাদুমন্ত্র দিয়ে সেমিফাইনালে জার্মানিকে হারিয়ে দেওয়ার বন্দোবস্ত করছেন ব্রাজিলীয় পুরোহিত হেলিও সিলমান!অবশ্য তুক-তাকে হেলিও সিলমান যে খুব ‘পটু’ সেটা ঠিক বলা যাচ্ছে না। ব্রাজিল-কলম্বিয়া কোয়ার্টার ফাইনালে হামেস রদ্রিগেজ যেন গোল করতে না পারেন, সে জন্য তাঁর মারা ‘বাণ’ খুব একটা কাজে আসেনি। দল হারলেও রদ্রিগেজ কিন্তু ঠিকই পেনাল্টি থেকে বিশ্বকাপে নিজের ষষ্ঠ গোলটি করেছিলেন।সবচেয়ে বড় কথা নেইমারের প্রতি তাঁর আশীর্বাদের ‘জাদু’ কোনো কাজে তো লাগেইনি, বরং উল্টো ব্যাপার ঘটেছে। মেরুদণ্ডে আঘাত পেয়ে বিশ্বকাপটাই শেষ হয়ে গেছে ব্রাজিলের এই প্রাণভোমরার।তবে ‘দু-একটা এদিক-ওদিক’ হলেও নিজের জাদুকে নিয়ে কটাক্ষ না করারই অনুরোধ জানিয়েছেন সিলমান। তিনি দাবি করেছেন, তাঁর জাদুবলেই নাকি ব্রাজিল চিলিকে হারিয়ে কোয়ার্টার ফাইনালে উঠেছিল। গ্রুপ পর্বে ক্যামেরুনকে উড়িয়ে দিয়ে নিশ্চিত করেছিল গ্রুপের শীর্ষস্থান। উদ্বোধনী ম্যাচে পিছিয়ে পড়েও জয় পেয়েছিল ক্রোয়েশিয়া। অবশ্য মেক্সিকোর বিপক্ষে ব্রাজিল কেন গোলশূন্য করল, সে ব্যাপারে কিন্তু কিছু বলেননি সিলমান।তাঁর জাদুর প্রক্রিয়াটি হচ্ছে, ফুটবল মাঠের আকৃতির ছোট্ট একটা বাক্সে প্রতিপক্ষ দলের জার্সির রঙের সঙ্গে মিলিয়ে কিছু মোমবাতি রাখা হয়। সেখানে কিছু জাদুর পুতুলও থাকে। পুতুলগুলো দিয়ে তিনি নির্দেশ করেন দলের গুরুত্বপূর্ণ খেলোয়াড়দের। এরপর তন্ত্রমন্ত্র দিয়ে ওই খেলোয়াড়দের মঙ্গল বা অমঙ্গল কামনাই সেই জাদুর মূল। মুলারদের কপালে কী আছে—কে জানে! এএফপি।",3
"কাতার এয়ারওয়েজের অত্যাধুনিক কার্যালয় রাজধানীর তেজগাঁওয়ে বীর উত্তম শওকত আলী সড়কে সম্প্রতি উদ্বোধন করা হয়েছে। এখানে যাত্রীরা রিজার্ভেশন, টিকিটিংসহ সব ধরনের সেবা একই ছাদের নিচে পাবেন। উদ্বোধনী অনুষ্ঠানে উপস্থিত ছিলেন বেসামরিক বিমান পরিবহন ও পর্যটনমন্ত্রী রাশেদ খান মেনন, কাতার এয়ারওয়েজের উপমহাদেশীয় অঞ্চলের ভাইস প্রেসিডেন্ট ঈহাব সোরিয়াল এবং স্থানীয় ও ট্রাভেল ব্যবসায়ীসহ প্রায় ২০০ অতিথি। বিজ্ঞপ্তি।",0
"রংপুরে নাশকতামূলক কর্মকাণ্ডের আশঙ্কায় ইসলামী ছাত্রশিবিরের তিনজন কর্মীকে গত শুক্রবার রাতে গ্রেপ্তার করেছে পুলিশ।পুলিশ জানায়, নগরের ঠিকাদারপাড়া এলাকা থেকে গাইবান্ধার সুন্দরগঞ্জ উপজেলার পবান এলাকার আফতাবুজ্জামান ওরফে ফিরোজ (২২), পলাশ ছাত্রাবাস থেকে লালমনিরহাটের পাটগ্রাম উপজেলার রহমানপুর এলাকার মাসুদ আলম ওরফে মাসুদ (২৩) ও নূরপুরে সোনারবাংলা ছাত্রাবাস থেকে কুড়িগ্রামের স্বরূপ কামারু এলাকার ওবায়দুল ইসলামকে (২৩) গ্রেপ্তার করা হয়।কোতোয়ালি থানার ভারপ্রাপ্ত কর্মকর্তা (ওসি) আবদুল কাদের জিলানী বলেন, নাশকতার আশঙ্কায় গ্রেপ্তারের পর গতকাল শনিবার আদালতের মাধ্যমে তাঁদের কারাগারে পাঠানো হয়েছে।",4
"বাগেরহাটের মোরেলগঞ্জ থেকে ৪৭০টি ইয়াবা, চার কেজি গাঁজাসহ ফারুক হোসেন (৪৫) নামে এক ব্যক্তিকে গ্রেপ্তার করেছে জেলা গোয়েন্দা পুলিশ (ডিবি)। গত শনিবার রাতে উপজেলার কাঁঠালতলা গ্রাম থেকে পুলিশ তাঁকে গ্রেপ্তার করে। পুলিশ সুপার নিজামুল হক মোল্লা বলেন, জেলার বাইরে থেকে মাদকের একটি চালান আসার গোপন সংবাদ পেয়ে শনিবার রাতে জেলা গোয়েন্দা পুলিশের একটি দল মাদক ব্যবসায়ী ফারুকের বাড়িতে অভিযান চালায়।",4
"জামায়াত-শিবিরসহ উগ্র সাম্প্রদায়িক সন্ত্রাস রুখে দাঁড়ানোর প্রত্যয় নিয়ে আগামী শুক্রবার অনুষ্ঠিত হবে ‘সাম্প্রদায়িকতা-জঙ্গিবাদবিরোধী মঞ্চের’ দ্বিতীয় জাতীয় কনভেনশন। সকাল ১০টায় রাজধানীর ইঞ্জিনিয়ার্স ইনস্টিটিউটে শুরু হওয়া এই কনভেনশনে বিশিষ্ট নাগরিকেরা উপস্থিত থাকবেন। এর আগে গত ২৮ মে প্রথম কনভেনশন অনুষ্ঠিত হয়।গতকাল সোমবার রাজধানীর টেনিস কমপ্লেক্সে আয়োজিত এক সংবাদ সম্মেলনে ওই কনভেশন সফল করতে সব অসাম্প্রদায়িক শক্তিকে ঐক্যবদ্ধ হওয়ার আহ্বান জানানো হয়।সংবাদ সম্মেলনে লিখিত বক্তব্যে মঞ্চের সদস্য সচিব নূর মোহাম্মদ তালুকদার বলেন, জামায়াত-শিবির চক্র দেশে হরতালের নামে জনগণের জানমাল ও সম্পদের ক্ষতি করছে। সন্ত্রাস, হত্যা, খুন, যানবাহনে অগ্নিসংযোগ করে দেশকে অনিশ্চিয়তার দিকে ঠেলে দিচ্ছে। নব্য দোসর হেফাজতে ইসলামকে সঙ্গে নিয়ে ৫ মে ঢাকা অবরোধের নামে সহিংস কর্মকাণ্ড করেছে। আক্রমণ করেছে নারী সাংবাদিককে। স্বার্থ আদায়ের জন্য কোরআন শরিফ পোড়াতেও দ্বিধা করেনি তারা। এসব অপচেষ্টায় সহায়তা করছে মুক্তিযুদ্ধের বিরোধিতাকারী সাম্রাজ্যবাদী ও প্রতিক্রিয়াশীল বিদেশি শক্তি, আর পৃষ্ঠপোষকতা করছে বিএনপি।লিখিত বক্তব্যে আরও বলা হয়, সম্প্রতি আনসারউল্লাহ বাংলা টিমের প্রধান শায়খ জসীম রাহমানী এবং তাঁর কয়েকজন সহযোগী গ্রেপ্তার হওয়ায় উদ্ঘাটিত হয়েছে যে দেশে আরও অনেক জঙ্গি গ্রুপ তৎপর রয়েছে। এতে আরও বলা হয়, সরকারের শরিক দলের নেতৃস্থানীয় কিছু ব্যক্তি ও তাঁদের সহযোগী যুব ও ছাত্র সংগঠনের তৃণমূল পর্যায়ের ব্যাপক দুর্নীতি, জনবিচ্ছিন্নতা, জনপ্রশসানে জবাবদিহিতার অভাব, শেয়ারবাজার, হল-মার্ক, ডেসিটিনি ও রানা প্লাজা দুর্ঘটনার কারণে জনমনে ক্ষোভ ও হতাশা রয়েছে। এগুলো সাম্প্রদায়িক শক্তির ষড়যন্ত্রের জাল বিস্তারে অনুকূল পরিবেশ সৃষ্টি করছে।সাংবাদিকদের এক প্রশ্নের জবাবে মঞ্চের সমন্বয়ক অজয় রায় বলেন, জামায়াতের ভোট আওয়ামী লীগ অথবা মহাজোট পাবে, এমনটা যারা ভাবে তারা বোকার স্বর্গে বাস করে।সংবাদ সম্মেলনে মঞ্চের যুগ্ম সমন্বয়ক জিয়া উদ্দিন তারেক আলী, সভাপতিমণ্ডলীর সভাপতি এস এম এ সবুর, জাসদের যুগ্ম সাধারণ সম্পাদক নাজমুল হক প্রধান, মুক্তিযুদ্ধ সংহতি পরিষদের সাধারণ সম্পাদক আবদুস সামাদ, শিক্ষক নেতা রঞ্জিত কুমার সাহা, আমরা মুক্তিযোদ্ধার সন্তান কেন্দ্রীয় কমিটির সভাপতি মো. হুমায়ূন কবির প্রমুখ উপস্থিত ছিলেন।",4
"পোর্ট ইউজার্স ফোরাম: বন্দর পরিস্থিতি, আমদানি-রপ্তানি বাণিজ্য নিয়ে মতবিনিময়, বিকেল চারটায়, চট্টগ্রাম চেম্বার মিলনায়তনে।মুনিরীয়া যুব তাবলিগ কমিটি বাংলাদেশ: তরিকত কনফারেন্সের প্রচারণায় মোটরশোভাযাত্রা, বেলা একটায়, কাপ্তাই রাস্তার মাথা থেকে শুরু।অ্যাপোলো হাসপাতাল: কলকাতার অ্যাপোলো হাসপাতালের চিকিৎসকদের সাংবাদিকদের সঙ্গে মতবিনিময়, বেলা একটায়, জামাল খান সিনিয়রস ক্লাবে।আলোকিত সমাজ: গুণী শিক্ষকদের সংবর্ধনা ও শিক্ষার্থীদের বৃত্তি প্রধান অনুষ্ঠান, বিকেল চারটায়, দক্ষিণ পাহাড়তলী সরকারি প্রাথমিক বিদ্যালয় মাঠে।",4
"চট্টগ্রাম নগরের মুরাদপুর থেকে লালখান বাজার পর্যন্ত নির্মাণাধীন আখতারুজ্জামান চৌধুরী উড়ালসড়কের মূল নির্মাণকাজ নির্ধারিত সময়ের আগেই শেষ হতে পারে। আগামী বছরের এপ্রিলের শুরুতে উড়ালসড়ক যান চলাচলের জন্য উন্মুক্ত করে দেওয়ার সম্ভাবনা রয়েছে। এতে উড়ালসড়কের নির্মাণকাজের জন্য প্রায় দুই বছর ধরে চলে আসা জনদুর্ভোগ অনেকটাই কমে আসবে।প্রকল্প বাস্তবায়নকারী প্রতিষ্ঠান চট্টগ্রাম উন্নয়ন কর্তৃপক্ষ (সিডিএ) ও ঠিকাদারি প্রতিষ্ঠানের কর্মকর্তারা এসব তথ্য জানান। মূল উড়ালসড়কের কাজ শেষ হওয়ার পরপরই শুরু হবে নগরের জিইসি মোড়ে চারটি ও ২ নম্বর গেটে দুটি র্যা ম্পের (গাড়ি ওঠানামার পথ) নির্মাণকাজ। নগরের সিডিএ অ্যাভিনিউতে এ উড়ালসড়ক নির্মাণ করা হচ্ছে। ২০১৪ সালের ১২ নভেম্বর প্রধানমন্ত্রী শেখ হাসিনা উড়ালসড়কের নির্মাণকাজ উদ্বোধন করেন। কাজ শুরু হয় ২০১৫ সালের মার্চে।সিডিএর চেয়ারম্যান আবদুচ ছালাম প্রথম আলোকে বলেন, প্রকল্পের মেয়াদ আছে আগামী বছরের জুন পর্যন্ত। তবে মার্চের মধ্যে কাজ শেষ করে মূল উড়ালসড়ক গাড়ি চলাচলের জন্য উন্মুক্ত করে দেওয়ার পরিকল্পনা রয়েছে। এরপর সৌন্দর্যবর্ধনসহ কিছু কাজ বাকি থাকবে। এসব কাজ শেষে আনুষ্ঠানিকভাবে উদ্বোধন করা হবে।সিডিএ চেয়ারম্যান দাবি করেন, নগরের প্রধান সড়কটিতে উড়ালসড়ক নির্মাণের সময় ভয়াবহ যানজট ও জনদুর্ভোগের আশঙ্কা ছিল সবার মধ্যে। তবে সিটি করপোরেশন, পুলিশ প্রশাসন, ঠিকাদারি প্রতিষ্ঠানসহ বিভিন্ন সংস্থার সহযোগিতায় তা হয়নি।সিডিএর প্রকৌশল বিভাগ সূত্র জানায়, এ উড়ালসড়কের মোট দৈর্ঘ্য ৬ দশমিক ৮ কিলোমিটার। এর মধ্যে মুরাদপুর থেকে লালখান বাজার পর্যন্ত মূল উড়ালসড়কের দৈর্ঘ্য ৩ দশমিক ৭ কিলোমিটার। ইতিমধ্যে প্রায় ৭৫ শতাংশ কাজ সম্পন্ন হয়েছে। মূল উড়ালসড়কের ৯৩৯টি পাইলিংয়ের মধ্যে এখন বাকি আছে ৩৩টি। ৯৩টি কলামের মধ্যে ৯১টিই করা হয়েছে। ৭৪৪টি গার্ডারের মধ্যে ইতিমধ্যে বসানো হয়েছে প্রায় ৭০০টি।প্রকল্পের ঠিকাদারি প্রতিষ্ঠান ম্যাক্স-রেঙ্কিন জেভির প্রকৌশলী মনির হোসাইন প্রথম আলোকে বলেন, এ উড়ালসড়ক নির্মাণে অত্যাধুনিক সব যন্ত্রপাতি ব্যবহার করা হয়েছে। এখন কাজ প্রায় শেষ পর্যায়ে। নির্ধারিত সময়ের দুই থেকে তিন মাস আগেই মূল উড়ালসড়কের নির্মাণকাজ শেষ করা সম্ভব হবে। তিনি বলেন, মূল উড়ালসড়কের পর র্যা ম্পগুলোর নির্মাণকাজ শুরু হবে। এটির জন্য এক বছর সময় রাখা হয়েছে। তবে তার আগেই শেষ হবে।গত বৃহস্পতি ও শুক্রবার সরেজমিনে দেখা যায়, উড়ালসড়কের ওঠানামার দুই প্রান্ত ছাড়া অন্য পিলারগুলোর নির্মাণকাজ শেষ হয়েছে। ২ নম্বর গেট ও ওয়াসার মোড় ছাড়া অন্যান্য অংশে গার্ডারও স্থাপন করা হয়েছে। ২ নম্বর গেট অংশে র্যা ম্প নির্মাণ করার জন্য বায়েজিদ বোস্তামী সড়কের মাঝখানে দেওয়া হয়েছে টিনের ঘেরা। এ অংশে এখন কাজ বন্ধ রয়েছে। তবে উড়ালসড়কের নির্মাণকাজের জন্য টিনের ঘেরা দেওয়ায় সড়ক সংকুচিত হয়ে বিভিন্ন মোড়ে যানজটের সৃষ্টি হচ্ছে।সিডিএ সূত্র জানায়, জিইসি মোড়ে নতুন করে র্যা ম্প নির্মাণ করায় সম্পূর্ণ উড়ালসড়কের বাস্তবায়নের মেয়াদ ২০১৮ সালের জুন পর্যন্ত বর্ধিত করা হয়েছে। একই সঙ্গে প্রকল্প ব্যয়ও বেড়েছে প্রায় ২৩৬ কোটি টাকা। প্রথমে ৪৬২ কোটি টাকা ব্যয় ধরা হলেও এখন ব্যয় হবে ৬৯৮ কোটি টাকা। গত ২২ নভেম্বর জাতীয় অর্থনৈতিক পরিষদের নির্বাহী কমিটির সভায় (একনেক) এ সংশোধিত প্রকল্প অনুমোদন দেওয়া হয়।ব্যয় ও সময় বৃদ্ধি প্রসঙ্গে সিডিএর নির্বাহী প্রকৌশলী মো. মাহফুজুর রহমান প্রথম আলোকে বলেন, মূল প্রকল্পে জিইসি মোড়ে চারটি র্যা ম্প, রাস্তা সংস্কার, নতুন নালা নির্মাণে কোনো বরাদ্দ রাখা হয়নি। এখন সংশোধিত প্রকল্পে এসব খাতে বরাদ্দ রাখা হয়েছে। এ ছাড়া উড়ালসড়কের ওপর ও নিচে ১ হাজার ৪০০টি এলইডি বাতি স্থাপন করা হবে, যার জন্য আগে কোনো বরাদ্দ ছিল না।",4
"২৭ মার্চ বাংলাদেশ ফিল্ম ইনস্টিটিউটের ৩৮তম ফিল্ম অ্যাপ্রিসিয়েশন কোর্স শুরু হতে যাচ্ছে। দুই মাসব্যাপী ফিল্ম অ্যাপ্রিসিয়েশন কোর্সটিতে বিশ্ব চলচ্চিত্রের ইতিহাস, চিত্রনাট্য, চিত্রগ্রহণ, সম্পাদনা, চলচ্চিত্রের ভাষা, শিল্পনির্দেশনা, চলচ্চিত্র নন্দনতত্ত্ব, চলচ্চিত্র প্রযোজনা ইত্যাদি বিষয় পড়ানো হবে। কোর্সের পরিচালক হিসেবে দায়িত্ব পালন করবেন চলচ্চিত্র নির্মাতা তানভীর মোকাম্মেল। ফিল্ম অ্যাপ্রিসিয়েশন কোর্সের সমাপ্তির পর লিখিত পরীক্ষা অনুষ্ঠিত হবে ও সনদ দেওয়া হবে। কোর্সে সনদ পাওয়া ছাত্রছাত্রীরা ডিজিটাল ভিডিওতে কাহিনিচিত্র ও প্রামাণ্যচিত্র নির্মাণের সুযোগ পাবেন।২৭ মার্চ শুরু হতে যাওয়া দুই মাসব্যাপী ফিল্ম অ্যাপ্রিসিয়েশন কোর্সটিতে সপ্তাহে পাঁচ দিন প্রতিদিন সন্ধ্যা ছয়টা থেকে রাত আটটা পর্যন্ত ক্লাস অনুষ্ঠিত হবে। ক্লাস শেষে চলচ্চিত্র প্রদর্শনী থাকবে। আরও জানা যাবে এই (www.bfibd.com) ওয়েবসাইট থেকে।",1
"বিশ্বকাপের আগে স্পেন-হল্যান্ড ম্যাচটিকে ধরা হয়েছিল গ্রুপ পর্বের সবচেয়ে গুরুত্বপূর্ণ ম্যাচ। গত বিশ্বকাপের দুই ফাইনালিস্ট বলে নয়, এ ম্যাচের গুরুত্ব বেড়েছিল আরেকটি কারণে। ওই ম্যাচে স্পেন-হল্যান্ড—যারা জিতবে, তারা ‘গ্রুপ-বি’র সম্ভাব্য চ্যাম্পিয়ন। আর চ্যাম্পিয়ন হলে দ্বিতীয় রাউন্ডে ব্রাজিলকে (‘এ’ গ্রুপের সম্ভাব্য চ্যাম্পিয়ন ধরে) এড়ানো সম্ভব হবে।কিন্তু সব হিসাব-নিকাশ পাল্টে গেছে স্পেনের বিদায় ও চিলির দ্বিতীয় রাউন্ড নিশ্চিত হওয়ায়। দ্বিতীয় রাউন্ড নিশ্চিত হয়েছে ডাচদেরও। ফ্যাঁকড়া বেধেছে ‘গ্রুপ-বি’র চ্যাম্পিয়ন হওয়া নিয়ে। আজ (বাংলাদেশ সময় রাত ১০টায়) হল্যান্ড-চিলি ম্যাচে যে জিতবে, সেই গ্রুপ চ্যাম্পিয়ন। মজার ব্যাপার হলো, গত দুটি ম্যাচ ব্রাজিলের পরেই খেলেছে হল্যান্ড। কিন্তু গ্রুপ পর্বের শেষ ম্যাচটি খেলতে হচ্ছে ব্রাজিলের আগে।হল্যান্ড কোচ ফন গালের প্রশ্ন এখানেই। তাঁর মতে, ম্যাচের এ সূচি নাকি করা হয়েছে ব্রাজিলের বাড়তি সুবিধা দেওয়ার কারণেই। কারণ হল্যান্ড-চিলির ম্যাচের ফল দেখেই সেলেসাওরা মাঠে নামবে; যা তাদের খেলার কৌশলে ভূমিকা রাখতে পারে। ডাচ কোচ এ সূচিকে ‘হাস্যকর’ অভিহিত করে বলেন, ‘ফিফা দারুণ কৌশল ফেঁদেছে। এটি কিছুতেই ভালো হতে পারে না। এটি একেবারে স্বচ্ছও নয়।’ তবে ডাচ কোচ এর চেয়ে চিলির ম্যাচটি নিয়েই বেশি ভাবিত। বললেন, ‘চিলির বিপক্ষে জয়ের ব্যাপারেই আমরা গুরুত্ব দিচ্ছি। তবে মনে করি না, আমাদের ম্যাচের ফল ব্রাজিলের খেলার ওপর কোনো প্রভাব ফেলবে। আমার ধারণা, তারা তাদের নিজেদের খেলাটাই খেলবে।’ রয়টার্স",3
"যুক্তরাষ্ট্রভিত্তিক একটি গবেষণা প্রতিষ্ঠান হুঁশিয়ারি দিয়েছে, বাল্টিক এলাকার দেশগুলোতে বর্তমানে ন্যাটোর যে সামরিক শক্তি মোতায়েন আছে তা রাশিয়া চাইলে মাত্র কয়েক ঘণ্টার মধ্যে চুরমার করে দিতে পারে। এই শক্তি দিয়ে সেখানে রাশিয়াকে প্রতিহত করতে যাওয়া পরাজয়কে আমন্ত্রণ জানানোরই নামান্তর। এমন প্রেক্ষাপটে রাশিয়া যদি দখল অভিযান চালায় তাহলে দেশ বাঁচাতে জনগণকে কী কী করতে হবে সে নির্দেশনা হালনাগাদ করে পুস্তিকা প্রকাশ করেছে বাল্টিক দেশ লিথুয়ানিয়া।ন্যাটোর সামরিক প্রস্তুতি ও রাশিয়ার সম্ভাব্য অভিযান নিয়ে বিশ্লেষণ করা যুক্তরাষ্ট্রের সেনাবাহিনীর সঙ্গে সম্পর্কযুক্ত গবেষণা প্রতিষ্ঠানটির নাম র্যান্ড করপোরেশন। তারা বলছে, রাশিয়া ২০১৪ সালে যেভাবে ক্রিমিয়া দখল করেছিল, একইভাবে যদি লিথুয়ানিয়া, এস্তোনিয়া ও লাটভিয়া—এই তিন বাল্টিক দেশে অভিযান চালায় তাহলে ফল কী দাঁড়াবে তা তারা বিশ্লেষণ করে দেখেছে। গবেষণায় দেখা গেছে, ন্যাটোর যে শক্তি সেখানে মোতায়েন আছে তা গুঁড়িয়ে দিয়ে এস্তোনিয়ার রাজধানী তালিন এবং লাটভিয়ার রাজধানী রিগা দখল করতে রাশিয়ার সর্বোচ্চ ৬০ ঘণ্টা সময় লাগবে। আর সর্বশক্তি নিয়োগ করলে ৩৬ ঘণ্টার মধ্যেও কোনো কোনো এলাকা তাদের পক্ষে দখল করা সম্ভব। এমন পরিস্থিতিতেই রাশিয়ার দখল অভিযান থেকে দেশ বাঁচাতে করণীয় উল্লেখ করে নির্দেশনা হালনাগাদ করেছে বাল্টিক দেশ লিথুয়ানিয়া। এতে সতর্ক করে দিয়ে বলা হয়েছে, রাশিয়া প্রতিবেশী দেশের বিরুদ্ধে সামরিক অভিযান চালাতে দ্বিধা বোধ করবে না। ৭৫ পৃষ্ঠার পুস্তিকাটির কয়েক লাখ কপি ইতিমধ্যে জনগণের মধ্যে বিতরণ করা হয়েছে। এটির একটি বড় অংশ জুড়ে সামরিক হামলা থেকে বাঁচার নিয়মকানুন সম্পর্কে বলা হয়েছে। এ ছাড়া সরকার একটি টেলিফোন হটলাইন চালু করেছে। কেউ কোথাও গুপ্তচরবৃত্তি করছে বলে মনে হলেই ওই নম্বরে ফোন করে তা জানানোর জন্য বলা হয়েছে। লিথুয়ানিয়ার রাষ্ট্রীয় প্রতিরক্ষা বিভাগের প্রধান দারিউস জাউনিসকিস বলেন, দেশের প্রতিটি নাগরিকই গুপ্তচরবৃত্তির লক্ষ্য হতে পারে। ২০১৪ সালে রাশিয়া ইউক্রেনের কাছ থেকে ক্রিমিয়া দখল করে নেওয়ার পর থেকে বাল্টিক প্রতিবেশী দেশগুলোর সঙ্গে রাশিয়ার সম্পর্কে অবনতি হয়েছে। ওই ঘটনার পর থেকে এ পর্যন্ত এই নিয়ে তিনবার লিথুয়ানিয়া এ ধরনের পুস্তিকা জনগণের মধ্যে বিলি করেছে। তবে আগের দুটিতে এত গুরুত্বের সঙ্গে সতর্ক করা হয়নি। রুশ ট্যাংক, গুলি ও মাইন সহজে চেনার উপায় এবং বনে-জঙ্গলে পলাতক অবস্থায় কীভাবে আত্মরক্ষা করতে হবে সেসব বিষয়ে তথ্য রয়েছে পুস্তিকায়। বিবিসি জানায়, ন্যাটো উদ্বিগ্ন হয়ে রাশিয়ার প্রভাব ঠেকাতে পোল্যান্ড এবং বাল্টিক অঞ্চলের তিন দেশ এস্তোনিয়া, লিথুয়ানিয়া ও লাটভিয়ায় আগামী বছরের শুরুতে এক হাজার করে সেনা মোতায়েনের সিদ্ধান্ত নিয়েছে।দ্বিতীয় বিশ্বযুদ্ধের সময় তিন বাল্টিক দেশ লিথুয়ানিয়া, লাটভিয়া ও এস্তোনিয়া রাশিয়ার পূর্বসূরী সোভিয়েত ইউনিয়নের দখলে চলে গিয়েছিল। নব্বই দশকের গোড়ার দিকে তারা স্বাধীনতা পায়। লিথুয়ানিয়া ২০০৪ সালে যুক্তরাষ্ট্রের নেতৃত্বাধীন সামরিক জোট ন্যাটোতে যোগ দেয়। রাশিয়ার ছিটমহল কালিনিনগ্রাদের সঙ্গে এর সীমান্ত রয়েছে। সম্প্রতি রাশিয়া কালিনিনগ্রাদে ক্রুজ ক্ষেপণাস্ত্র ব্যবস্থা বসিয়েছে বলে খবর বের হওয়ার পর বাল্টিক এলাকার তিন দেশ লিথুয়ানিয়া, এস্তোনিয়া ও লাটভিয়া আতঙ্কিত হয়ে পড়ে। এই তিন দেশেই ন্যাটো অতিরিক্ত সেনা মোতায়েনের সিদ্ধান্ত নিয়েছে। ন্যাটোর এ উদ্যোগ, রাশিয়ার শক্তি প্রদর্শনসহ কয়েকটি ঘটনায় দুই পক্ষের মধ্যে শীতল যুদ্ধকালীন উত্তেজনা ফিরে আসার আশঙ্কা করছেন অনেকে। তবে ন্যাটোর মহাসচিব জেনস স্টোলটেনবার্গ শুক্রবারই বলেছেন, ন্যাটো জোট আরেকটি শীতল যুদ্ধ চায় না। তারা রাশিয়ার সঙ্গে কোনো ধরনের বিরোধে জড়াতে চায় না।",2
"কুড়িগ্রামের নাগেশ্বরী উপজেলার ভগিরভিটা গ্রামে গতকাল শনিবার জমি নিয়ে বিরোধের জের ধরে সংখ্যালঘু পরিবারে হামলার অভিযোগ পাওয়া গেছে। একই দিন লালমনিরহাটের পাটগ্রাম উপজেলার বিলুপ্ত ১৪ নম্বর লতামারী ছিটমহলে জমি দখল নিয়ে দুই পক্ষের সংঘর্ষে সাতজন আহত হয়েছে।ভগিরভিটা গ্রামবাসী জানান, একই গ্রামের সুনীলের সঙ্গে ইব্রাহীম আলীর জমি নিয়ে বিরোধ ছিল। গতকাল বেলা ১১টার দিকে ওই জমিতে ইব্রাহীম আলী, আবদুল মালেক, আবদুল করিম ও মাইদুল ইসলামসহ ১৫ থেকে ২০ জন দেশীয় অস্ত্রসহ হালচাষে নামে। সুনীল বাধা দিতে গেলে তাঁকে মারধর করা হয় এবং তাঁর মায়ের শ্রাদ্ধমণ্ডপ তছনছ করা হয়। এ সময় এলাকাবাসী প্রতিরোধ করলে ইব্রাহীমের লোকজন পালিয়ে যায়। পরে পুলিশ ঘটনাস্থল পরিদর্শন করে। এ ঘটনায় সুনীলের ভাই দিলীপ বাদী হয়ে ইব্রাহীমসহ আটজনকে আসামি করে থানায় মামলা করেছেন।ইব্রাহীম আলী বলেন, ‘আমার জমিতে হাল দিতে গিয়েছি। তাঁরা এতে বাধা দেয়।’নাগেশ্বরী থানার ভারপ্রাপ্ত কর্মকর্তা (ওসি) আবু আককাছ আহম্মেদ বলেন, পরিস্থিতি শান্ত রয়েছে। মামলা হয়েছে। তদন্ত চলছে।পাটগ্রামে আহত ব্যক্তিদের পরিবার ও প্রত্যক্ষদর্শী সূত্র জানায়, দীর্ঘদিন থেকে বিলুপ্ত লতামারী ছিটমহলের ফজলার রহমান ও আবদুল মান্নানের পরিবারের মধ্যে জমিজমা নিয়ে বিরোধ ছিল। গতকাল সকাল সাড়ে আটটার দিকে ফজলার রহমানের পরিবারের লোকজন আবদুল মান্নানের পরিবারের ভুট্টাখেত ভাঙতে যায়। এ সময় দুই পক্ষ লাঠিসোঁটা নিয়ে সংঘর্ষে লিপ্ত হয়।সংঘর্ষে আহত ব্যক্তিদের মধ্যে আজিমুদ্দিন (৫৫), হাসিকুল ইসলাম (৩২), হাফিজার রহমান (৪৫) আবু হোসেন (৩৮), আবু দাউদ (৩২) ও আবু দরদাকে (৩৫) উপজেলা স্বাস্থ্য কমপ্লেক্সে ভর্তি করা হয়েছে। লুৎফর রহমান (৪৫) নামের একজনকে রংপুর মেডিকেল কলেজ হাসপাতালে পাঠানো হয়েছে।আবদুল মান্নানের পক্ষের আবু হোসেন বলেন, তিন-চারবার ওই জমি নিয়ে সালিস হওয়ার পর তাঁরা জমি ছেড়ে দেন। আমরা ভুট্টা লাগাই। তাঁরা আবারও জমি দখলে এলে মারামারি হয়।ফজলার রহমানের পক্ষের বুলু মিয়া বলেন, ৪২ বছর ধরে জমি আমাদের দখলে। মাঠ জরিপের সময় প্রতিপক্ষ জোর করে দখল করে ভুট্টা লাগায়। ওই ভুট্টাখেত নিয়ে মারামারি হয়।পাটগ্রাম থানার ওসি রেজাউল করিম বলেন, ‘এ ঘটনায় আবদুল মান্নানসহ চিকিৎসাধীন সাত ব্যক্তিকে আটক করা হয়েছে। উভয় পক্ষ থেকে মামলার প্রস্তুতি চলছে।",4
"বহিঃশক্তির ওপর নির্ভর না করে মধ্যপ্রাচ্যের দেশগুলোর নিজেদের সমস্যা নিজেদেরই সমাধান করা উচিত বলে মন্তব্য করেছেন ইরানের প্রেসিডেন্ট হাসান রুহানি।গতকাল রোববার রাষ্ট্রীয় টেলিভিশনে প্রচারিত এক ভাষণে হাসান রুহানি বলেন, এই অঞ্চলে যদি কোনো সমস্যা থাকে, তা আলোচনার মাধ্যমে সমাধান সম্ভব। তিনি বলেন, ‘আমাদের অস্ত্র কিংবা বিদেশি হস্তক্ষেপের দরকার নেই। আমরা ঐক্য ও আলোচনার মাধ্যমে আমাদের সমস্যার সুরাহা করতে পারব।’মধ্যপ্রাচ্যে ক্ষমতা বিস্তার নিয়ে সৌদি আরব ও ইরানের মধ্যে উত্তেজনা ক্রমশ বৃদ্ধি পাওয়ার মাঝে এই মন্তব্য করলেন রুহানি।সিরিয়া ও ইয়েমেনের সংঘাতে পরস্পরবিরোধী অবস্থান নিয়ে বিবদমান পক্ষকে সমর্থন দিয়ে আসছ ইরান ও সৌদি আরব।রুহানি বলেন, মধ্যপ্রাচ্যের একটি দুর্নাম আছে, এটি শিয়া ও সুন্নিদের বিরোধ এবং বৈদেশিক শক্তির হস্তক্ষেপের স্থল। জঙ্গিগোষ্ঠী ইসলামিক স্টেটের বিরুদ্ধে সাম্প্রতিক বিজয় সুযোগ সৃষ্টি করেছে আগের সেই দুর্নাম গুছিয়ে সামনে এগিয়ে যাওয়ার।সৌদি আরব ও পশ্চিমা দেশগুলো অভিযোগ করে আসছে, মধ্যপ্রাচ্যে আধিপত্য বিস্তার করতে চায় ইরান। এই অভিযোগের পরিপ্রেক্ষিতে রুহানি বলেন, মধ্যপ্রাচ্যে কোনো দেশ পরাশক্তি হওয়ার দাবি করতে পারে না। এমনকি কোনো পরাশক্তি ওই অঞ্চলে নিজের পূর্ণ আধিপত্য বিস্তার করতে পারবে না।ভারতের জন্য গুরুত্বপূর্ণবন্দরের উদ্বোধনদ্য ইকোনমিক টাইমস-এর প্রতিবেদনে বলা হয়েছে, রুহানি গতকাল ইরানের চাবাহার বন্দরের একাংশের উদ্বোধন করেন। ওমান উপসাগরের এই বন্দর নির্মাণ ভূরাজনৈতিক কারণে ভারতের কাছে খুবই গুরুত্বপূর্ণ, বিশেষ করে চীনের সাহায্যে পাকিস্তানের গদার সমুদ্রবন্দর তৈরির পরিপ্রেক্ষিতে।এই বন্দরের ফলে পাকিস্তানকে এড়িয়ে আফগানিস্তান, ইরান ও মধ্য এশিয়ার সঙ্গে বাণিজ্য করতে পারবে ভারত। এই বন্দর উদ্বোধনের খবর ভারতীয় গণমাধ্যমে বেশ ফলাও করে প্রচার করা হয়েছে। উদ্বোধন অনুষ্ঠানে ভারত, পাকিস্তান, আফগানিস্তান ও কাতারের অতিথিরা হাজির ছিলেন।",2
"বছর তিনেক আগে পড়শী জানিয়েছিলেন তাঁর ফেসবুক ফ্যান পেজটির স্বীকৃতি পাওয়ার খবর। প্রথম বাংলাদেশি নারী শিল্পী হিসেবে ২০১৩ সালে স্বীকৃতি পেয়েছিল পড়শীর ফেসবুক ফ্যান পেজ। কয়েক মাস আগে হঠাৎ করেই উধাও সেই পাতার স্বীকৃতির চিহ্ন! কোথায় গেল সেই চিহ্ন কিংবা পাতাটি?এ নিয়ে জানতে চাইলে চ্যানেল আইয়ের সাবেক খুদে গানরাজ কণ্ঠশিল্পী পড়শী জানান, এ বিষয়ে তিনি কিছুই জানেন না। তিনি বলেন, ‘আমার সবগুলো অ্যাকাউন্ট ভাইয়া হ্যান্ডেল করেন। এ বিষয়ে তিনিই ভালো বলতে পারবেন। আমার মন্তব্য করা ঠিক হবে না।’পড়শীর বড় ভাই সিয়াত এহসান জানান, বিশেষ কারণে ওই পেজটি বন্ধ রাখা হয়েছে। শিগগিরই সেটি আবারও খোলা হবে।বিভিন্ন মহলে গুঞ্জন উঠেছে, অবৈধভাবে লাইক কেনার কারণে ফেসবুক কর্তৃপক্ষ নিজেই স্বীকৃতির চিহ্নটি তুলে দিয়ে থাকতে পারে। ঘটনা সত্য কি না—জানতে চাইলে সিয়াত বলেন, ‘আনপাবলিশ (বন্ধ) রাখা অবস্থায় পেজটি বেহাত হয়ে যায়। কর্তৃপক্ষকে ব্যাপারটি জানানো হয়েছে। তারা পেজটি উদ্ধারের চেষ্টা করছে।’তারকাদের নামে ফেসবুকে ভুয়া অ্যাকাউন্ট ও ফ্যান পেজ তৈরি করে নানা বিভ্রান্তিকর পোস্ট দেয় কতিপয় অসাধু লোক। ভক্তরা যাতে বিভ্রান্ত না হন, সে জন্য তারকাদের আসল ফ্যান পেজকে স্বীকৃতি দেয় ফেসবুক কর্তৃপক্ষ।",1
"সপ্তাহের শেষ কার্যদিবসেও ঊর্ধ্বমুখী ঢাকার পুঁজিবাজার। চলতি সপ্তাহে টানা তিন কার্যদিবস সূচক বেড়েছে ডিএসইতে। আজও সেই ধারাবাহিকতা লক্ষ করা যাচ্ছে।আজ বৃহস্পতিবার দুপুর ১২টা নাগাদ ডিএসইএক্স সূচক ৪ পয়েন্টের মতো বেড়ে অবস্থান করছে ৪৫৭৯ পয়েন্টে। লেনদেন এখন পর্যন্ত ১৭৫ কোটি টাকা ছাড়িয়েছে। হাতবদল হওয়া শেয়ার ও মিউচুয়াল ফান্ডের মধ্যে এখন পর্যন্ত দর বেড়েছে ১১৭টির, কমেছে ১২৭টির, আর অপরিবর্তিত আছে ৬৪টির দর।গেল তিন কার্যদিবসে ডিএসইতে সূচক বাড়ে ৫০ পয়েন্টের মতো। গত কার্যদিবস ডিএসইএক্স সূচক ২৩ পয়েন্ট বেড়ে অবস্থান করে ৪৫৭৫ পয়েন্টে।অন্যদিকে ঊর্ধ্বগতি লক্ষ করা যাচ্ছে চট্টগ্রাম স্টক এক্সচেঞ্জেও। দুপুর ১২টা নাগাদ সার্বিক সূচক বেড়েছে ২৬ পয়েন্ট। ইতিমধ্যে মোট লেনদেনের পরিমাণ সাড়ে নয় কোটি টাকা ছাড়িয়েছে। সূত্র: ডিএসই সিএসই ওয়েবসাইট",0
"ভারত-পাকিস্তান ম্যাচ মানেই তো ধ্রুপদি কোনো কিছুর প্রতিশ্রুতি। দুই দেশের ঐতিহ্য, রাজনৈতিক টানাপোড়েন মিলিয়ে সব সময় বাড়তি উত্তেজনা থাকে। কিন্তু রাজনৈতিক বিধি-নিষেধে আইসিসির প্রতিযোগিতা ছাড়া এখন আর ভারত-পাকিস্তান দ্বৈরথ দেখার উপায় নেই। আগামী ৪ জুনের জন্য তাই অনেকেই আছেন দীর্ঘ অপেক্ষায়। সেদিন যে আবারও মাঠে মুখোমুখি হবে এই দুই দল।দুই দেশের মধ্যে দ্বিপাক্ষিক সিরিজ আক্ষরিক অর্থেই এখন বন্ধ হয়ে গেছে। আইসিসিও তাই নিজেদের প্রতিযোগিতায় দুই দেশকে একই গ্রুপে ফেলে অন্তত একটি দ্বৈরথ দেখার সুযোগ করে দেন সমর্থকদের। যে কোনো টুর্নামেন্টের ‘বেস্ট সেলার’ যে এই ম্যাচটিই। ভারতের সংবাদমাধ্যম তো এ ম্যাচ নিয়ে উত্তেজনা ছড়িয়ে দিচ্ছে সবার মাঝে। শুধু এ ম্যাচ নিয়েই তৈরি হয়েছে আলাদা বিজ্ঞাপনও। কিন্তু যাঁদের খেলা দেখার জন্য এত কিছু, তাঁরাই এ ম্যাচকে অতটা গুরুত্ব দিচ্ছেন না। অন্তত ভারত অধিনায়ক বিরাট কোহলির দাবি সেটাই, ‘ক্রিকেটারদের জন্য এটা শুধুই আরেকটি খেলা। এ অনুভূতি কখনোই বদলাবে না। হ্যাঁ, ভারত-পাকিস্তান ম্যাচ বলে একটু আবহ তো সৃষ্টি হবেই। কিন্তু খেলোয়াড়দের জন্য এটা আরেকটি খেলাই। দুই দলের সবাইকে জিজ্ঞেস করুন, আমাদের কাছে কোনো পার্থক্যই নেই। পাকিস্তান হোক কিংবা ইংল্যান্ড-অস্ট্রেলিয়া, সবই সমান আমাদের কাছে। বাড়তি আগ্রহ থাকা ভালো, কিন্তু আবেগী হওয়া যাবে না।’ কোহলির সব আগ্রহ আপাতত চ্যাম্পিয়নস ট্রফি জেতায়। চ্যাম্পিয়নস ট্রফির বর্তমান চ্যাম্পিয়নদের লক্ষ্য শিরোপাটা ধরে রাখা। তবে কাজটা কঠিন, কোহলির চোখে বিশ্বকাপ জেতার চেয়েও কঠিন! কারণ কোহলিই বললেন, ‘এ প্রতিযোগিতা খুব দ্রুত শেষ হয়ে যায়। ফলে শুরু থেকেই প্রতিদ্বন্দ্বিতার তীব্রতা থাকে।’",3
"চীনে ৩৫ বছর ধরে চালু এক সন্তান নীতি বারোটা বাজিয়েছে বিয়ের বাজারের। গর্ভপাত, বন্ধ্যাকরণ ও ভ্রূণহত্যার হিড়িকে কনের বাজারে আক্রা। একের বর এক বর খাড়া, কিন্তু কনে নেই। বিশেষ করে ব্যাপক নারী ভ্রূণহত্যার ঘটনায় এ পরিস্থিতি। নারী-পুরুষের অনুপাত এখন নড়বড়ে। কিন্তু বিয়ে তো আর বসে থাকতে পারে না। অগত্যা হাত বাড়াতেই হচ্ছে প্রতিবেশী দেশে। নিয়ে আসা হচ্ছে কিশোরী-তরুণী। গাঁটের পয়সা ঢেলে কেনা হচ্ছে কনে।জনসংখ্যা নিয়ন্ত্রণে রাখতে ১৯৭৯ সাল থেকে চীন সরকার ‘এক দম্পতি এক সন্তান’ নীতি নেয়। ২০১৫ সালে এই নীতির অবসান ঘটে। এই নীতির কারণে চীনা দম্পতিরা গর্ভের সন্তান মেয়ে হলে গর্ভপাত ঘটাতেন। এ জন্য সেখানে মেয়ের সংখ্যা আশঙ্কাজনক হারে কমে গেছে। চায়নিজ একাডেমি অব সোশ্যাল সায়েন্স জানিয়েছে, ২০২০ সালের মধ্যে তিন থেকে চার কোটি চীনা পুরুষ বিয়ের জন্য নিজের দেশে কোনো মেয়ে পাবে না।চীনে ঘটকদের ব্যবসা এখন রমরমা। লাওস, মিয়ানমার, কম্বোডিয়া, ভিয়েতনাম, মঙ্গোলিয়া ও উত্তর কোরিয়া থেকে পাচার হয়ে চীন চলে যাচ্ছে অনেক মেয়ে। এসব মেয়ে বেশির ভাগই গরিব। একটু ভালো-মন্দ খেয়ে-পরে বাঁচার আশায় পাচারকারীদের মিষ্টি কথায় ভুলে ফাঁদে আটকাচ্ছে।কীভাবে পাচার হচ্ছে? হুয়ং (ছদ্মনাম) নামের এক ভিয়েতনামি কিশোরী একদিন তার বান্ধবীর সঙ্গে দেখা করতে যায় সীমান্তসংলগ্ন শহর লাও চাইয়ে। তার বয়স তখন মাত্র ১৫। যাওয়ার সময় সে ভেবেছিল, কয়েক ঘণ্টার ব্যাপার। এরপরই ঘরে ফেরা। কিন্তু হুয়ং ঘরে ফিরতে পেরেছিল তিনটি বছর পর। তার বান্ধবী সেখানে একা ছিল না, তার সঙ্গে ছিল একদল যুবক। মোটরসাইকেল ছিল তাদের সঙ্গে। তারা হুয়ং ও তার বান্ধবীকে সারা শহর ঘুরিয়ে একটি পানীয়ের দোকানে নিয়ে গিয়ে কৌশলে মদ্যপান করায়।দুই কিশোরী নেশাগ্রস্ত হলে এই ঘোরের মধ্যে তাদের পাচার করা হয়। চীন সীমান্তের এক প্রত্যন্ত গ্রামে নিয়ে আটকে রাখা হয়। তারা চিৎকার করে, কান্নাকাটি করে। চলে জোরজুলুম, নির্যাতন। পরে হুয়ংকে এক চীনা তরুণের সঙ্গে বিয়ে দেওয়া হয়। বিয়ের পর সন্তানও হয় হুয়ংয়ের। শেষ পর্যন্ত কৌশলে স্বামী-সন্তান ছেড়ে পালিয়ে দেশে ফিরতে সক্ষম হয়।হুয়ং এখন ২০ বছরের তরুণী। বর্তমানে লাও চাই এলাকার এক বিশাল বাংলোয় থাকেন। সেখানে তাঁর সঙ্গে থাকেন ১৫ থেকে ২৪ বছর বয়সী আরও এক ডজন মেয়ে। পাচারকারীদের খপ্পর থেকে পালিয়ে আসা এসব মেয়ে ভিয়েতনামের চীন সীমান্তবর্তী অঞ্চলের বাসিন্দা। এদের মধ্যে কাউকে কাউকে যৌনকর্মী হিসেবে বিক্রি করা হলেও বেশির ভাগ মেয়েকেই পাচার করা হয়েছিল বিয়ের উদ্দেশ্যে। টেডি বিয়ার আর গোলাপি-লাল বাইসাইকেলে ভরা হুয়ংদের বাসস্থানটি পরিচালনা করে আমেরিকান দাতা সংস্থা প্যাসিফিক লিংক ফাউন্ডেশন। সংস্থাটি পাচার হওয়া এসব নারীর মানসিক আতঙ্ক কাটাতে এবং শিক্ষাজীবন শেষ করতে সাহায্য করে।পাচারকারীদের কাছ থেকে পালিয়ে আসা নারী এবং ভিয়েতনামের কর্মকর্তাদের মাধ্যমে এই বিশাল বাণিজ্যের সামান্য অংশই শুধু প্রকাশ হয়েছে। লাও চাই শহরের এর একজন কর্মকর্তা জানান, প্রতিবছর পাচারকারীদের খপ্পর থেকে ১০০-১৫০ জন ভিয়েতনামি নারী শহরটির সীমান্তদ্বার দিয়ে দেশে ফিরে আসে। অন্য সব পথে পাচার হওয়া মোট নারীর তুলনায় এ সংখ্যা খুবই সামান্য।প্যাসিফিক লিংকের দিয়েপ ভুয়ং মনে করেন, অল্প বয়সী মেয়েরা পাচারকারীদের শিকার হচ্ছে (চীনে বিয়ের জন্য মেয়েদের ন্যূনতম বয়স হতে হয় ২০ বছর। কিন্তু অপহৃত বিদেশি মেয়েদের সঙ্গে যে বিয়েগুলো হয়, তা সব সময় সঠিকভাবে রেজিস্ট্রেশন করা হয় না)। সস্তা স্মার্টফোনের ব্যবহার বাড়ায় সহজেই সামাজিক যোগাযোগমাধ্যমের সাহায্যে ভিয়েতনামের পাহাড়ি অঞ্চলের মেয়েদের ফাঁদে ফেলা যায়। সামাজিক যোগাযোগমাধ্যমে বন্ধুত্ব করে সীমান্ত অঞ্চল দিয়ে তাদের চীনের ভূখণ্ডে নিয়ে আসা হয়। প্রত্যেক মেয়ের জন্য এরা সর্বনিম্ন ৫০ সেন্ট পেয়ে থাকে। পরে দালালেরা এদের আরও চড়া দামে চীন ভূখণ্ডের ভেতরের দিকে নিয়ে গিয়ে বিক্রি করে দেয়।চীনের পুলিশের তথ্য অনুযায়ী, হাতবদলের একদম শেষ ধাপে একজন ভিয়েতনামি নারী বিক্রি হয় ৬০ হাজার থেকে ১ লাখ ইয়েনে (৯ হাজার থেকে ১৫ হাজার ডলার)।ফাঁদে পড়া বা অপহরণের শিকার নারীদের মধ্য কেউ কেউ দ্রুত বাড়িতে ফিরে আসতে সক্ষম হয়। হুয়ংয়ের সঙ্গে একই বাংলোয় থাকা ১৭ বছরের একজন কিশোরী জানায়, মাত্র দুই দিনেই সে পালিয়ে আসতে পেরেছিল। সীমান্তে চীনের অধিবাসী এক নারী তাকে পালাতে সাহায্য করেছিল। এক মাস আগে আরও এক চীনফেরত নারীকে দেখা যায় খুঁড়িয়ে খুঁড়িয়ে হাঁটতে। তিনি জানান, পাচারকারীরা তাকে যে ঘরে আটকে রেখেছিল, সেখান থেকে লাফ দিয়ে পালাতে গিয়ে তার পা ভেঙে যায়। চীনের পুলিশ তাকে রাস্তায় পড়ে থাকতে দেখে সেখান থেকে উদ্ধার করে।জি আন জিয়াওতং বিশ্ববিদ্যালয়ের জিয়ান কুয়নবাও বলেন, চীনের গ্রামগুলোয়, বিশেষ করে দরিদ্র অথবা শারীরিক প্রতিবন্ধীদের কাছে বিদেশি কনের চাহিদা সবচেয়ে বেশি। গ্রামে শুধু নারী-পুরুষের অনুপাতই কনে পাওয়ার জন্য একমাত্র অন্তরায় নয়। গ্রামের মেয়েরা কাজের জন্য কিংবা সফল পুরুষদের বিয়ের জন্য শহরে পাড়ি জমায়। ফলে, গ্রামে বিবাহযোগ্য মেয়ে অনেক কমে যায়। দরিদ্র গ্রামগুলোয় কখনো কখন বিদেশি কনের সংখ্যা কয়েক ডজনে গিয়ে ঠেকে।যে পুরুষেরা বিয়ের জন্য বিদেশি কনে কেনেন, গ্রামবাসীও কিন্তু তাঁদের প্রতি প্রায়ই সহমর্মী থাকে। ফলে, কোনো মেয়ে পালাতে চাইলে তারাও বাধা দেয়। আবার চীনা ভাষা জানা না থাকা এবং নিজেদের কাছে কোনো টাকাপয়সা না থাকায় মেয়েদের জন্য পালানো সহজ নয়। অপহৃত উত্তর কোরিয়ার মেয়েরা যদি কর্তৃপক্ষকে জানায়, তাহলে পুনরায় বন্দিশিবিরে পাঠিয়ে দেওয়া হয়। এটি পাচারকারীদের আরও ক্ষুব্ধ করে তোলে। কোরীয় উপদ্বীপে উত্তেজনা বৃদ্ধি পাওয়ায় চীন সীমান্তবর্তী টহল পুলিশও অপহৃত উত্তর কোরিয়ার মেয়েদের পুনরায় দেশে ফিরতে দেয় না। ভুক্তভোগী মেয়েরা একবার মা হয়ে গেলে পুনরায় দেশে ফেরা কিংবা ফেরার উপায় বের করা খুব কঠিন হয়ে যায়।অপহৃত নারী কেনার জন্য কাউকে আইনের কাঠগড়ায় দাঁড় করানো কঠিন। এদের বিরুদ্ধে ব্যবস্থা নেওয়ার জন্য ২০১৫ সালে আইনে কিছুটা পরিবর্তন আনা হয়। কিন্তু আইন অনুযায়ী, যেসব ক্ষেত্রে নারী ফিরে যেতে চায় এবং তার ক্রেতা বাধা দেয় না, সে ক্ষেত্রে লঘু শাস্তির বিধান রয়েছে। সীমান্তবর্তী এলাকায় পুলিশি অভিযান চীনের প্রতিবেশী দেশগুলোর সঙ্গে তার সম্পর্কে প্রভাব ফেলে। পুরোনো প্রতিদ্বন্দ্বী ভিয়েতনামের সঙ্গে চীনের সম্পর্কও বরাবরই শীতল।দ্য ইকোনমিস্ট অবলম্বনে।",2
"মিয়ানমারে আদমশুমারি হয়েছিল ১৯৮৩ সালে। এর ভিত্তিতে এত দিন ধারণা করা হতো, দেশের জনসংখ্যা ছয় কোটিতে পৌঁছেছে। কিন্তু নতুন করে গণনার পর বলা হচ্ছে, দেশটির জনসংখ্যা এখন পাঁচ কোটি ১০ লাখ। খবর বিবিসি ও এএফপির।নতুন আদমশুমারির প্রাথমিক ফলাফল ঘোষণা করা হয়েছে গত শুক্রবার। তবে এখানে উল্লেখযোগ্য বিষয় হলো, রাখাইন প্রদেশের মুসলিম সংখ্যালঘু রোহিঙ্গা এবং কোচিন প্রদেশের জাতিগত বিদ্রোহীদের আদমশুমারিতে অন্তর্ভুক্ত করা হয়নি।আদমশুমারি থেকে রোহিঙ্গাদের বাদ দেওয়ার ব্যাপারে দেশটির সরকারের ভাষ্য হলো, তারা সে দেশের বৈধ নাগরিক নয়। তারা জাতিতে ‘বাঙালি’ এবং বাংলাদেশ থেকে মিয়ানমারে গেছে।রোহিঙ্গারা মিয়ানমারেরই একটি জাতি হলেও বরাবরই তাদের নিজেদের নাগরিক হিসেবে অস্বীকার করে এসেছে দেশটির সরকার। তাদের দেশ থেকে তাড়িয়ে দেওয়ার চেষ্টা হয়েছে বিভিন্ন সময়ে। এ নিয়ে রাখাইন প্রদেশে জাতিগত সংঘাত চলছে দীর্ঘদিন ধরে। এখন আদমশুমারি থেকে রোহিঙ্গাদের বাদ দেওয়ার ঘটনায় উদ্বিগ্ন আন্তর্জাতিক সম্প্রদায়।নতুন আদমশুমারি পরিচালিত হয়েছে চলতি বছরের ৩০ মার্চ থেকে ১০ এপ্রিল পর্যন্ত। এতে সহায়তা করেছে জাতিসংঘের জনসংখ্যা তহবিল।গতকাল শনিবার ইয়াঙ্গুনে এক সংবাদ সম্মেলনে শুমারির বিভিন্ন তথ্য তুলে ধরেন অভিবাসনমন্ত্রী খিন ইই। তিনি জানান, শুমারির পূর্ণাঙ্গ ফলাফল আগামী বছরের মে মাসে তুলে ধরা হবে।রোহিঙ্গাসহ অন্যদের শুমারি থেকে বাদ দেওয়ার বিষয়ে সাংবাদিকেরা জানতে চাইলে একটি ব্যাখ্যা দেওয়ার চেষ্টা করেন খিন। তিনি বলেন, ‘আমরা ওই সব এলাকার স্থিতিশীলতা নষ্ট করতে চাইনি। এ জন্য সেখানে শুমারি করা হয়নি।... এমনকি ৩০ বছর আগের শুমারিতেও সংঘাতের কারণে সব অঞ্চল বা গ্রাম অন্তর্ভুক্ত হয়নি।’",2
"বলা হয়, সব সফল পুরুষের পেছনেই একজন নারী থাকেন। শচীন টেন্ডুলকারের সফলতার পেছনেও তেমনি একজন আছেন। নামটা অনেকেরই জানা—অঞ্জলি টেন্ডুলকার। তিনি লিটল মাস্টারের স্ত্রী।১৯৯০ সালে ইংল্যান্ড সফর থেকে ফেরার সময় মুম্বাই এয়ারপোর্টে প্রথম অঞ্জলিকে দেখে টেন্ডুলকার। মুহূর্তের ভালো লাগা থেকে পরিচয়, এরপর মন দেওয়া-নেওয়া। পাঁচ বছরের প্রেম পরিণয়ে রূপ নেয়। বয়সে ছয় বছরের বড় অঞ্জলিকে ১৯৯৫ সালে বিয়ে করেন টেন্ডুলকার। বিয়ের পর অঞ্জলি মেহতা হয়ে যান অঞ্জলি টেন্ডুলকার।গুজরাটের শিল্পপতি আনন্দ মেহতা ও ব্রিটিশ সমাজকর্মী অ্যানাবেল মেহতার মেয়ে অঞ্জলি ব্যক্তিগত জীবনে ছিলেন চিকিত্সক। এমবিবিএস পরীক্ষায় প্রথম শ্রেণীও পেয়েছিলেন। হয়তো চিকিত্সা পেশায়ও ভালো করতেন। কিন্তু বেশি দিন সেটা চালিয়ে যাননি অঞ্জলি। টেন্ডুলকারের জন্য উত্সর্গ করেন নিজের সব স্বপ্ন, ক্যারিয়ার।টেন্ডুলকারকে সঙ্গ দেওয়া, তাঁর পাশে ছায়া হয়ে থাকা; টেন্ডুলকার যেন দেশের মুখ উজ্জ্বল করতে পারেন, হয়ে উঠতে পারেন বিশ্বের সেরা ক্রিকেটারদের একজন। একই সঙ্গে সন্তান ও পরিবারের দেখাশোনা তো আছেই। বলার অপেক্ষা রাখে না, শতভাগ সফল অঞ্জলি।ব্যাটিংয়ের গুরুত্বপূর্ণ প্রায় সব রেকর্ডই নিজের করে নিয়েছেন টেন্ডুলকার। আন্তর্জাতিক ক্রিকেটের সবচেয়ে বেশি রান ও সেঞ্চুরি তাঁর। গড়েছেন সেঞ্চুরির সেঞ্চুরি। দেশের মুখ উজ্জ্বল করেছেন, ক্রিকেটকেই নিয়ে গেছেন ভিন্ন এক উচ্চতায়। অঞ্জলি-টেন্ডুলকার দম্পতিকে দেখা হয় ভারতের আদর্শ দম্পতিদের অন্যতম হিসেবে।বিয়ের দুই পছর পরই (১৯৯৭ সালে) টেন্ডুলকার-অঞ্জলির ঘর আলোকিত করে আসে মেয়ে সারা। ১৯৯৯ সালে জন্ম হয় ছেলে অর্জুনের। সন্তানদেরও সাধারণ জীবন যাপনে অভ্যস্ত করেছেন তাঁরা। টেন্ডুলকার ও অঞ্জলি সব সময়ই বলে এসেছেন, তাঁদের সন্তানদের যেন কখনোই অন্যদের চেয়ে বাড়তি সুবিধা দেওয়া নয়। তাঁরা চান, সারা-অর্জন যেন অন্য শিশুদের মতোই বেড়ে ওঠে।পারিবারিক বিত্ত-বৈভব, স্বামীর ঈর্ষণীয় সাফল্য কখনোই অঞ্জলিকে আকাশে তুলতে পারেনি। নিজের পা দুটো সব সময় মাটিতেই রেখেছেন। দেশের হয়ে টেন্ডুলকার যখন গোটা বিশ্বে চষে বেড়িয়েছেন, অঞ্জলি নিজের ঘরেই থেকেছেন। পরিবার সামলেছেন। সন্তানদের দেখাশোনা করেছেন।স্বামীর সফলতার জন্য প্রার্থনা করেছেন। ভারতের সবচেয়ে জনপ্রিয় ব্যক্তিত্বের একজনের স্ত্রী হয়েও সব সময় লোকচক্ষুর আড়ালে থাকার চেষ্টা করতেন। বাইরে খুব একটা যেতেন না, গণমাধ্যমের সঙ্গে কথা বলতেন না। জীবন যাপন করেছেন সাধারণ একজন মধ্যবিত্ত মানুষের মতো।গণমাধ্যমে সেভাবে প্রকাশ না পেলেও টেন্ডুলকারের বর্ণাঢ্য ক্যারিয়ারে অঞ্জলির প্রভাব ছিল স্পষ্ট। পরিবারের ঘনিষ্ঠরাই কেবল সেটা জানেন। লিটল মাস্টারের দীর্ঘ ক্যারিয়ারে অনেক ঝড়-ঝাপ্টা এসেছে। কিন্তু টেন্ডুলকারকে কখনোই ভেঙে পড়তে দেননি অঞ্জলি। স্বামীকে সান্ত্বনা দিয়েছেন, এগিয়ে যাওয়ার অনুপ্রেরণা জুগিয়েছেন। ২০০৭ সালের বিশ্বকাপের কথাই ধরুন।সেবার বাংলাদেশের কাছে হেরে প্রথম রাউন্ড থেকেই ছিটকে পড়ে ভারত। টেন্ডুলকার কিছুতেই সেটা মানতে পারছিলেন না। এতটাই আহত হয়েছিলেন যে ক্রিকেটকে বিদায় জানিয়ে দেওয়ার কথা ভেবেছিলেন বলে গুঞ্জন ছড়িয়েছিল। কিন্তু অঞ্জলি পরিস্থিতিটা শান্ত করেন। টেন্ডুলকারকে এই বলে বোঝান, ‘এটা নিছকই একটা দুঃসময়। দেখো, সুদিন আসবে।’অঞ্জলির আশার বাণী মিথ্যা হয়নি। পরের বিশ্বকাপেই (২০১১) শিরোপা জেতে ভারত। বর্ণিল ক্যারিয়ারে বিশ্বকাপ না জেতার যে আক্ষেপ ছিল, সেটার অবসান ঘটে টেন্ডুলকারের। ২০০৭ সালের ওয়েস্ট ইন্ডিজ বিশ্বকাপের দুর্দশা আর ২০১১ সালে ওয়াংখেড়ের বর্ণিল চিত্রটাই বুঝিয়ে দেয়, টেন্ডুলকারের ক্যারিয়ারে কতটা অবদান রেখেছেন স্ত্রী অঞ্জলি।খুব কম সময়ই টেন্ডুলকারের খেলা মাঠে বসে দেখেছেন অঞ্জলি। স্বামীর খেলায় যেন বিঘ্ন না ঘটে, মনোযোগ যেন শুধু ক্রিকেটেই সীমাবদ্ধ থাকে। বাড়িতে নিজের জন্য আলাদা একটা আসন আছে অঞ্জলির। সেখানে বসেই টেন্ডুলকারের খেলা দেখেন। দুই দশক ধরে এভাবেই লিটল মাস্টারের ছায়াসঙ্গী হয়ে আছেন।গত সপ্তাহে অবাক করার মতো এক কাজ করেন অঞ্জলি। কাউকে না জানিয়ে হঠাত্ কলকাতা ইডেন গার্ডেনে উপস্থিত হন। টেন্ডুলকারকে ‘সারপ্রাইজ’ দেওয়ার উদ্দেশ্য ছিল না। তাঁর জন্য যেন বিশেষ কোনো আয়োজন না করা হয়, সে জন্যই হঠাত্ উপস্থিত হন অঞ্জলি। সেখানে গিয়েও টেন্ডুলকারকে আগলে রাখার চেষ্টা করেন তিনি। আয়োজকদের এই বলে সতর্ক করেন, টেন্ডুলকারের ১৯৯তম টেস্ট স্মরণীয় করতে গিয়ে যেন বাড়াবাড়ি কিছু করা না হয়। যেন টেন্ডুলকারের খেলায় বিঘ্ন না ঘটে! এভাবেই অঞ্জলি কখনো কখনো ছায়া হয়ে ছিলেন টেন্ডুলকারের পুরো ক্যারিয়ারে। প্রায় সময়ই ছিলেন অভিভাবকের ভূমিকায়ও।ভারতীয় অধিনায়ক মহেন্দ্র সিং ধোনিকেও একটা পরামর্শ দেন অঞ্জলি, কলকাতা টেস্টে টেন্ডুলকারকে এক ওভারের জন্য হলেও যেন বল করতে দেওয়া হয়। অঞ্জলির কথার যথার্থ সম্মান দিয়েছেন ধোনি, প্রতিদানও পেয়েছেন। প্রথম ইনিংসে দুই ওভার বল করে একটি উইকেট তুলে নেন টেন্ডুলকার।মুম্বাইয়ের ওয়াংখেড়ে স্টেডিয়ামে ২০০তম টেস্টে মাঠে নেমেছেন টেন্ডুলকার। এর মধ্য দিয়ে ইতি ঘটবে তাঁর দুই যুগের স্বপ্নিল ক্যারিয়ারের। টেন্ডুলকারের বিদায়ী টেস্টেই এখন যত দৃষ্টি ক্রিকেটবিশ্বের। লিটল মাস্টারের জন্মস্থান মুম্বাই যেন উত্সবের এক নগর। যে উত্সব একই সঙ্গে আনন্দের আর বিষাদের। এই প্রথম মাঠে বসে টেন্ডুলকারের খেলা দেখছেন তাঁর পুরো পরিবার।লিটল মাস্টারকে সবচেয়ে বড় উপহারটা দিয়েছেন তাঁর মা রজনী টেন্ডুলকার। এই প্রথম মাঠে বসে ছেলের খেলা দেখছেন তিনি! এত দিন মাঠে যাননি এই কুসংস্কার ধারণ করে যে ছেলের খেলা খারাপ হবে। কিন্তু ছেলের বিদায়ী টেস্ট নিয়ে যখন গোটা বিশ্ব উদ্বেলিত, তখন ঘরে বসে থাকতে পারেননি মা রজনী। নিজে হুইলচেয়ারে বসে পরিবারের সব সদস্যকে নিয়ে টেন্ডুলকারের খেলা দেখছেন। বিদায়বেলায় এর চেয়ে বড় প্রাপ্তি আর কী আছে! সন্দেহ নেই, ওয়াংখেড়েতে অঞ্জলির দায়িত্বও বেড়ে গেছে অনেকখানি!ক্রিকেট, ফুটবল, টেনিস, গলফসহ যেকোনো খেলার আপডেট ও খবর পেতে আপনার মোবাইল থেকে S লিখে এসএমএস করুন ২২২১ নম্বরে।",3
"ইস্পাত প্রস্তুতকারী প্রতিষ্ঠান জিপিএইচ ইস্পাত লিমিটেড ও বিজ্ঞাপনী সংস্থা অ্যাডকম লিমিটেডের মধ্যে একটি চুক্তি হয়েছে। অ্যাডকম কার্যালয়ে গত সোমবার জিপিএইচ ইস্পাতের হেড অব মার্কেটিং অ্যান্ড সেলস গালিব মোহাম্মদ এবং অ্যাডকমের ডিরেক্টর শামসুননাহার তারেক চুক্তিতে সই করেন। অনুষ্ঠানে আরও উপস্থিত ছিলেন অ্যাডকমের চেয়ারম্যান গীতিআরা সাফিয়া চৌধুরী, জিপিএইচ ইস্পাতের পরিচালক মো. আশরাফুজ্জামান, সিনিয়র ডিজিএম মো. এনামুল ইসলাম, সিনিয়র ব্র্যান্ড ম্যানেজার এ হক মাসুদ, অ্যাডকমের ব্র্যান্ড সার্ভিস ম্যানেজার রিয়াদ উল কবীর প্রমুখ। চুক্তি অনুসারে এখন থেকে জিপিএইচ ইস্পাতের বিজ্ঞাপন ও প্রচারণার জন্য স্ট্র্যাটেজিক পার্টনার হিসেবে দায়িত্ব পালন করবে অ্যাডকম লিমিটেড। বিজ্ঞপ্তি",0
"রাজধানীর বাজারগুলোতে ব্রয়লার মুরগির দাম বেড়েই চলেছে।মাস খানেক আগেও যে ব্রয়লার মুরগি কেনা যেত বাজারভেদে ১২০ থেকে ১৩০ টাকায়, তা কিনতে এখন ক্রেতাকে গুনতে হচ্ছে ১৫০ থেকে ১৬০ টাকা।সরকারি সংস্থা ট্রেডিং করপোরেশন অব বাংলাদেশ (টিসিবি) বলছে, গত এক মাসে দেশে ব্রয়লার মুরগির দাম বেড়েছে প্রায় ২২ শতাংশ।মুরগির দাম বাড়ার কারণ জানতে চাইলে কারওয়ান বাজারের মুরগিবিক্রেতারা বলছেন, তাঁরা কাপ্তানবাজার থেকে মুরগি কিনে আনেন। সেখান থেকে বেশি দামে মুরগি কিনে আনতে হচ্ছে। ফলে তাঁরাও বেশি দামে তা বিক্রি করছেন।তবে পোলট্রির মালিকেরা বলছেন, অবরোধ-হরতালের কারণে এক দিন বয়সী মুরগির বাচ্চার দাম হঠাৎ বেড়ে গেছে। সেই বর্ধিত দামেই এখনো বাচ্চা কিনতে হচ্ছে। সে কারণে ব্রয়লার মুরগির দামও বেড়েছে।পোলট্রি শিল্পসংশ্লিষ্ট ব্যক্তিদের সঙ্গে আলাপ করে জানা যায়, ৬ জানুয়ারি থেকে শুরু হওয়া অবরোধ-হরতালের আগে প্রতিটি এক দিন বয়সী বাচ্চার দাম ছিল ১৮ থেকে ২০ টাকা। ঠিকমতো পরিবহন না হওয়ায় এবং বাচ্চা উৎপাদনকারীদের লোকসান হওয়ায় তাঁরা বাচ্চার দাম বাড়িয়ে দেন। ওই বাচ্চা জানুয়ারির শেষ দিকে বিক্রি হয় ৪০ টাকায়। এখনো এই দামেই বাচ্চা বিক্রি হচ্ছে।বেশি দামে বাচ্চা কিনতে হচ্ছে বলে ব্রয়লার মুরগির উৎপাদন ব্যয় বেড়ে গেছে—এমন মন্তব্য করেন বাংলাদেশ পোলট্রি ইন্ডাস্ট্রিজ অ্যাসোসিয়েশনের যুগ্ম সাধারণ সম্পাদক খন্দকার মো. মহসিন। তিনি প্রথম আলোকে বলেন, একটি ব্রয়লার মুরগির উৎপাদন ব্যয় এখন ১২০ থেকে ১২৫ টাকা। খামারিরা তা বিক্রি করেন ১২৫ থেকে ১৩০ টাকায়।বাজারে ব্রয়লার মুরগির সরবরাহে কোনো ঘাটতি নেই, বাচ্চার সরবরাহেও ঘাটতি নেই, পোলট্রি খাদ্যের দামও বাড়েনি, তার পরও কেন মুরগির দাম বাড়ছে প্রশ্নে খন্দকার মহসিন বলেন, বেশি দামে বাচ্চা কিনতে হচ্ছে, এ কারণেই এটা হচ্ছে। বাচ্চার দাম না কমা পর্যন্ত মুরগির দাম কমবে না।পোলট্রি শিল্পের মালিকদের তথ্য অনুযায়ী, সারা দেশে প্রতিদিন ২৮ থেকে ২৯ লাখ কেজি পোলট্রি মুরগির মাংসের চাহিদা রয়েছে। এর মধ্যে ১৭ থেকে ১৮ লাখ কেজি আসে ব্রয়লার মুরগি থেকে।",0
"ফেনীতে ককটেল বিস্ফোরণে আহত রহমান ভূঞা ওরফে বাবু (২৭) নামের এক ব্যক্তিকে গ্রেপ্তার করেছেন র‌্যাপিড অ্যাকশন ব্যাটালিয়নের (র‌্যাব) সদস্যরা। তাঁকে প্রথমে ফেনী সদর হাসপাতালে ভর্তি করা হয়। পরে তাঁকে চট্টগ্রাম মেডিকেল কলেজ হাসপাতালে পাঠানো হয়েছে।র‌্যাব-৭ ফেনী ক্যাম্পের অধিনায়ক মেজর মোজাম্মেলের ভাষ্য, গত শুক্রবার রাত দুইটার দিকে র‌্যাব সদস্যরা ঢাকা-চট্টগ্রাম মহাসড়কের ফেনী বাইপাস অংশের রামপুর এলাকায় নাশকতাবিরোধী টহল দেওয়ার সময় এক যুবককে দেখতে পান। ওই যুবকও র‌্যাবের টহল দলকে দেখে পালাতে চেষ্টা করেন। এ সময় তিনি প্রথমে একটি ককটেল বিস্ফোরণ ঘটান। একপর্যায়ে তিনি পড়ে গেলে তাঁর হাতে আরেকটি ককটেল বিস্ফোরিত হয়। এতে তাঁর ডান হাতের কবজি উড়ে যায়। তাঁর বাড়ি শহরের পূর্ব উকিলপাড়ায়। র‌্যাব সদস্যরা তাঁকে উদ্ধার করে রাতেই ফেনী সদর হাসপাতালে ভর্তি করেন এবং ফেনী থানা পুলিশে সোপর্দ করেন।ফেনী সদর হাসপাতালের আবাসিক চিকিৎসা কর্মকর্তা (আরএমও) অসিম কুমার সাহা জানান, আজ শনিবার সকালে তাঁকে উন্নত চিকিৎসার জন্য চট্টগ্রাম মেডিকেল কলেজ হাসপাতালে স্থানান্তর করা হয়েছে।ফেনী সদর মডেল থানার ভারপ্রাপ্ত কর্মকর্তা (ওসি) মাহবুব মোরশেদ জানান, এ ঘটনায় তাঁর বিরুদ্ধে বিস্ফোরক দ্রব্য আইনে মামলা করা হয়েছে।",4
"গল টেস্ট কি বাংলাদেশ ড্র করতে পারত? মুশফিকরা শেষ দিনে যেভাবে বিনা যুদ্ধে হার মেনেছেন, রঙ্গনা হেরাথের কাছে উত্তরটা সহজই হওয়ার কথা। তবু শ্রীলঙ্কান অধিনায়ক উত্তরটা দিলেন একটু কূটনৈতিক ধাঁচেই, ‘ব্যাপারটা অনেক কিছুর ওপর নির্ভর করছিল।’কী হতো আর কী হতো না—লড়াই শেষে তা ভেবে কী লাভ! বরং যাঁদের হাত ধরে এসেছে বিজয়, তাঁদের অকুণ্ঠ প্রশংসা করাই সমীচীন। কাল সংবাদ সম্মেলনে সেটাই করলেন হেরাথ, ‘বোলাররা অসাধারণ বোলিং করেছে। তাদের কৃতিত্ব দিতেই হবে। এই উইকেটে তারা সত্যিই অসাধারণ বোলিং করেছে। সেটার পুরস্কারও সবাই পেয়েছে।’ বাংলাদেশের সৌম্য সরকার-মুশফিকুর রহিমের প্রশংসাও ছিল হেরাথের মুখে। তবে বাংলাদেশের ব্যাটসম্যানদের যে ধৈর্যের ভীষণ ঘাটতি সেটিও বলতে ভোলেননি। কিন্তু তামিম ইকবাল-সৌম্য যেভাবে চতুর্থ দিনের খেলা শেষ করেছিলেন, ম্যাচটা জেতার ব্যাপারে কতটা আত্মবিশ্বাসী ছিলেন হেরাথ? শ্রীলঙ্কান অধিনায়ক বললেন, ‘শেষ দিন খেলাটা মোটেও সহজ নয়। আমরা ৪৫০ (আসলে ৪৫৭) রানে এগিয়েছিলাম। তিন স্পিনারের বিপক্ষে খেলা আসলে কঠিন। দিলরুয়ান ও সান্দাকান দারুণ বোলিং করেছে। চতুর্থ ইনিংসে ৪০০-এর বেশি লক্ষ্য তাড়া করা সহজ নয়।’শ্রীলঙ্কা যেখানে তিন স্পিনার নিয়ে খেলেছে বাংলাদেশ সেখানে তিন পেসার। গলে তিন পেসার নিয়ে বাংলাদেশের নামাটা কতটা যৌক্তিক ছিল? হেরাথ অবশ্য এতে ভুল কিছু দেখছেন না, ‘ম্যাচটা শুরুর আগে আমিও ভেবেছিলাম উইকেটে পেসারদের জন্য কিছু আছে। এমনকি আমাদের লাহিরু (কুমারা) ও সুরঙ্গা (লাকমল) অসাধারণ করেছে। তিন পেসারে কোনো গলদ দেখছি না।’একটি পরীক্ষায় হেরাথ পাস করেছেন দশে দশ পেয়ে। নিয়মিত অধিনায়ক অ্যাঞ্জেলো ম্যাথুসের অনুপস্থিতিতে দলকে যে তিনটি টেস্টে নেতৃত্ব দিয়েছেন, জিতেছে শ্রীলঙ্কা। বল হাতেও অনেক দিন ধরেই আছেন দুর্দান্ত ছন্দে। মুরালির বিদায়ের পর শ্রীলঙ্কার বোলিংয়ের ভার বইছেন তিনি। গল টেস্টেও দেখা গেছে তাঁর ঘূর্ণিজাদু, পেয়েছেন ৯ উইকেট।১৯৯৯ সালের সেপ্টেম্বরে অভিষেক হলেও হেরাথ দলে নিয়মিত হয়েছেন এর দশ বছর পর। তবে এ নিয়ে কোনো অতৃপ্তি নেই ৩৮ বছর বয়সী বাঁহাতি স্পিনারের, ‘কোনো আফসোস নেই। এরই মধ্যে ৭৯ টেস্ট খেলে ফেলেছি। এখন পর্যন্ত যা পেয়েছি তাতেই খুশি। আশা করি, এভাবেই খেলে যেতে পারব এবং ৪০০ উইকেট নিতে পারব। জানি না কত দিন খেলতে পারব, ছন্দটা ধরে রাখতে পারব। তবে খুব ভালো লাগবে যদি ৪০০ উইকেট পাই। টেস্টে খুব কম বোলারই ৪০০ উইকেট পেয়েছে।’ চার শ পূর্ণ করতে হেরাথের লাগবে আর ৩৪ উইকেট। বাঁহাতি বোলারদের মধ্যে এই মাইলফলক ছুঁয়েছেন একমাত্র ওয়াসিম আকরাম। পাকিস্তান কিংবদন্তিকে হেরাথ ছাড়াতে পারবেন কি না তা সময়ই বলবে। তবে একটি রেকর্ড কাল নিজের করে নিয়েছেন শ্রীলঙ্কান ‘আপৎকালীন’ অধিনায়ক। ড্যানিয়েল ভেট্টোরিকে (৩৬২) টপকে টেস্টের সবচেয়ে সফল বাঁহাতি স্পিনার এখন হেরাথই।",3
"‘সাম্পানওয়ালা’ ও ‘স্বপ্ন যাবে বাড়ি ২’-এর পর ‘তুমি ছাড়া’ শিরোনামে মিঠুন চক্রের গাওয়া আরেকটি গানের ভিডিও তৈরি হলো। হাবিব ওয়াহিদের সুর ও সংগীতে ‘স্বপ্ন যাবে বাড়ি ২’-এর ভিডিওটি এ সময়ে বেশ আলোচিত।‘তুমি ছাড়া’ গানটি লিখেছেন রাসেল রহমান। সুর ও সংগীত শিল্পী নিজেই করেছেন।গানটির ভিডিও প্রসঙ্গে মিঠুন চক্র বলেন, ‘এটি আমার জন্য নতুন কিছু। আগের গানের ভিডিওগুলো থেকে ভিন্ন। এটি একটি রোমান্টিক গান। এর অডিও ও ভিডিও শ্রোতা-দর্শকের কাছে ভালো লাগবে।’এরই মধ্যে ভিডিওটির একটি টিজার বঙ্গবিডি ইউটিউব চ্যানেলে প্রকাশিত হয়েছে। গানটির ভিডিও নির্মাতা শাহরিয়ার রহমান বলেন, ‘ঈদের পরপরই একই ইউটিউব চ্যানেলে পূর্ণাঙ্গ ভিডিওটি উঠবে।’ভিডিওটিতে মডেল হয়েছেন হয়েছেন শাহনাজ সুমি।",1
"ড্রেজিংয়ের জন্য শিমুলিয়া-চরজানাজাত নৌ রুটে ১১ থেকে ১৫ সেপ্টেম্বর পর্যন্ত সব ধরনের ফেরি চলাচল বন্ধ থাকবে। এ সময় এ পথে চলাচলকারীদের বিকল্প পথ ব্যবহারের জন্য অনুরোধ করেছে বিআইডব্লিউটিসি কর্তৃপক্ষ। সাময়িক এ অসুবিধার জন্য কর্তৃপক্ষ দুঃখ প্রকাশ করছে।আজ বুধবার বিআইডব্লিউটিসির এক বিজ্ঞপ্তিতে এ কথা জানানো হয়েছে। বিজ্ঞপ্তিতে জানানো হয়েছে, শিমুলিয়া-চরজানাজাত নৌ রুটে লৌহজং টার্নিং পয়েন্টে নাব্যতা সংকটের কারণে গত ২০ আগস্ট থেকে বিআইডব্লিউটিসির রো রো ফেরি চলাচল বন্ধ ছিল। শুধু কে-টাইপ ফেরি দিয়ে সীমিত আকারে ফেরি সার্ভিস চালু আছে। চ্যানেলটি পুরোপুরি ফেরি চলাচলের উপযোগী করার জন্য ড্রেজিং শুরু হয়েছে। দ্রুত ড্রেজিংয়ের কাজ সমাপ্ত করার জন্য আগামী ১১ থেকে ১৫ সেপ্টেম্বর পর্যন্ত সব ধরনের ফেরি চলাচল বন্ধ রাখার সিদ্ধান্ত নেওয়া হয়েছে।",4
"থাইল্যান্ডের পুলিশ ব্যাংককের মন্দিরে হামলার সন্দেহভাজন মূল পরিকল্পনাকারী আবু দাস্তার আবদুলরহমান ওরফে ইসানের ছবি প্রকাশ করেছে। খবর গার্ডিয়ানের।গত শনিবার থাইল্যান্ডের পুলিশের মুখপাত্র প্রাউত থাবোর্নসিরি বলেন, ইসানের পাসপোর্ট অনুযায়ী তিনি চীনের উইঘুর সম্প্রদায়ের মানুষ। তবে পরে প্রাউত আবার তাঁর আগের মন্তব্যের ‘সংশোধনী’ দিয়ে বলেন, ‘তিনি চীনা নাগরিক। এ ছাড়া তাঁর অন্য কোনো পরিচয় আমার জানা নেই।’পুলিশ জানিয়েছে, ইসানের বিরুদ্ধে গ্রেপ্তারি পরোয়ানা জারি করা হয়েছে।",2
"টাঙ্গাইলে ওষুধ ব্যবসায়ী কবির হোসেনের হত্যাকারীদের শাস্তির দাবিতে গতকাল বৃহস্পতিবার ধর্মঘট পালন করেছেন শহরের ওষুধ ব্যবসায়ীরা। এদিকে কবির হত্যার ঘটনায় করা মামলার দুই আসামিকে গত বুধবার রাতে পুলিশ গ্রেপ্তার করেছে।এলাকার অনেকে ও পুলিশ জানান, আতিকুর বুধবার রাত পৌনে ১০টার দিকে টাঙ্গাইল জেনারেল হাসপাতালের সামনে কবির হোসেনের মালিকানাধীন ওষুধ ও মুঠেফোনে টাকা ভরার দোকানে ফ্লেক্সিলোড করতে যান। এ সময় কবিরের সঙ্গে তাঁর বাগিবতণ্ডা হয়। এর কিছুক্ষণ পর আতিকুর ও তাঁর সহযোগীরা দুটি মোটরসাইকেলে করে এসে গুলি করে ও কুপিয়ে কবিরকে ফেলে যান। পরে তাঁকে উদ্ধার করে হাসপাতালে নেওয়া হয়। সেখানে চিকিৎসকেরা কবিরকে মৃত ঘোষণা করেন। রাতেই কবিরের বড় ভাই রুহুল আমিন বাদী হয়ে ছয়জনের বিরুদ্ধে একটি হত্যা মামলা করেন। আসামিরা হলেন জেলা ছাত্রলীগের যুগ্ম সাধারণ সম্পাদক আতিকুর রহমান ওরফে কোয়ার্টার রনি, সহসভাপতি রেজাউল করিম, সহ-সম্পাদক পাভেল আহমেঞ্চদ এবং সংগঠনের কর্মী উজ্জল, আকাশ ও রাব্বি। পুলিশ রাতেই উজ্জল ও আকাশকে গ্রেপ্তার করে। মামলার তদন্তের দায়িত্ব গোয়েন্দা পুলিশকে (ডিবি) দেওয়া হয়েছে। ময়নাতদন্ত শেষে গতকাল কবিরের লাশ দাফনের জন্য জেলার ঘাটাইল উপজেলায় তাঁর গ্রামের বাড়ি নিয়ে যাওয়া হয়েছে।জেলা গোয়েন্দা পুলিশের ভারপ্রাপ্ত কর্মকর্তা (ওসি) গোলাম মাহফিজুর রহমান জানান, গ্রেপ্তার হওয়া দুজনকে জিজ্ঞাসাবাদ করা হচ্ছে এবং অন্য আসামিদের গ্রেপ্তারের চেষ্টা চলছে।",4
"‘বন পাহারা দেওয়ায় আমাদের পুরস্কৃত করায় আমরা অনুপ্রাণিত হয়েছি। ভবিষ্যতে জীবন দিয়ে চুনতি অভয়ারণ্যের বনকে রক্ষায় চেষ্টা করব।’এমন প্রত্যয় এশিয়ান হাতির অন্যতম প্রাকৃতিক প্রজনন কেন্দ্র চুনতি অভয়ারণ্যের বনপ্রহরী মো. কালু সরদারের।চট্টগ্রামের লোহাগাড়ার চুনতি অভয়ারণ্যেও আয়তন ৭ হাজার ৭৬৪ হেক্টর। এখানে কয়েক হাজার মা গর্জনগাছ রয়েছে। বন বিভাগ সূত্রে জানা যায়, চুনতি অভয়ারণ্যে বর্তমানে ২৭৪ প্রজাতির প্রাণী এবং ৬৯১ প্রজাতির উদ্ভিদ রয়েছে। এই অভয়ারণ্যের সহব্যবস্থাপনা কমিটি বন রক্ষায় বিশেষ অবদান রাখায় ২০১২ সালে জাতিসংঘের ইক্যুয়েটর পুরস্কার পান। স্থানীয় মানুষ নিজেরাই বনের ব্যবস্থাপনায় যুক্ত হয়েছেন। তাঁদের নিয়েই তৈরি হয়েছে এই অভয়ারণ্যের সহব্যবস্থাপনা কমিটি।‘আমরা সবাই সচেতন, বনকে করি সংরক্ষণ’ প্রতিপাদ্য সামনে রেখে আজ বুধবার বনের সহব্যবস্থাপনা কমিটির কার্যালয়ে বন পাহারায় বিশেষ অবদান রাখায় চুনতি এই কমিটির ১৪ জন বনপ্রহরীকে পুরস্কৃত করা হয়। চুনতি অভয়ারণ্যের বন বিভাগের তত্ত্বাবধানে এবং বেসরকারি সংগঠন ক্রেল প্রকল্পের সহযোগিতায় উন্মুক্ত এক আলোচনা সভার আয়োজন করা হয়।চুনতি অভয়ারণ্যের সহব্যবস্থাপনা কমিটির সহসভাপতি নুরুল আবছার বলেন, ‘এশিয়ান হাতির অন্যতম প্রজননক্ষেত্র চুনতি রক্ষায় সহব্যবস্থাপনা কমিটির পাশাপাশি বনপ্রহরীদের ভূমিকা অনস্বীকার্য। এঁদের কাজকে স্বীকৃতি দিতে পেরে আমরা খুশি।’রেঞ্জ কর্মকর্তা মোর্শেদুল আলম বলেন, চুনতি অভয়ারণ্যে কর্মরত বন বিভাগের কোনো কর্মকর্তার দ্বারা বনের ক্ষতি হলে তিনি প্রয়োজনীয় ব্যবস্থা নেবেন। পাশাপাশি এসব বনপ্রহরীকে বন বিভাগের পক্ষ থেকেও আরও সহযোগিতার আশ্বাস প্রদান করেন।বনপ্রহরী মমতাজ বেগম বলেন, বনের গাছকে রক্ষার চেষ্টা করি। কিন্তু প্রভাবশালী ব্যক্তিরা যখন বনের জায়গা দখল ও গাছ কাটেন, তখন খুব খারাপ লাগে। তিনি সবার সম্মিলিত প্রচেষ্টায় বনকে রক্ষার ওপর গুরুত্বারোপ করেন।ক্রেল কর্মকর্তা আবু হেনা মোস্তফা কামালের সঞ্চালনায় বক্তব্য দেন হারবাং বিট কর্মকর্তা আবু নঈম, আজিনগর বিট কর্মকর্তা আবদুর রউফ, আবুল বশর, আবুল কাশেম প্রমুখ।",4
"পেছন থেকে উঠে এসে সিরিজ জিতেছে দল। পরশু লঙ্কাজয়ের দিনে ভারতের অধিনায়ক বিরাট কোহলি সুখবর শুনেছেন আরেকটি। সেটি টেস্ট নিয়ে নয়, টি-টোয়েন্টি নিয়ে। গত বছরের সেপ্টেম্বরের পর কোনো আন্তর্জাতিক টি-টোয়েন্টি না খেললেও কোহলি পুনরুদ্ধার করেছেন টি-টোয়েন্টির ব্যাটিং র্যা ঙ্কিংয়ের এক নম্বর স্থানটি। কোহলি পেছনে ফেলেছেন অ্যারন ফিঞ্চকে। ইংল্যান্ড-অস্ট্রেলিয়া একমাত্র টি-টোয়েন্টি ম্যাচটি না খেলার মূল্য দিতে হয়েছে অস্ট্রেলিয়ার ওপেনারকে। ওই ম্যাচ না খেলায় ১৭ পয়েন্ট হারিয়ে ফিঞ্চের পয়েন্ট হয়েছে ৮৫৪, আর কোহলির পয়েন্ট ৮৬১। আইসিসি বিজ্ঞপ্তি।",3
"ভারতের আসাম রাজ্যে সহিংসতায় মৃতের সংখ্যা বেড়ে দাঁড়িয়েছে অন্তত ৭০-এ। এর মধ্যে গত মঙ্গলবার রাতে কয়েকটি গ্রামে অস্ত্রধারীদের হামলায় নিহত হয় ৬৫ জন। আর এর প্রতিবাদে গতকাল বুধবার লোকজন বিক্ষোভ শুরু করলে গুলি চালায় পুলিশ। এতে নিহত হয় পাঁচজন।বিচ্ছিন্নতাবাদী বোড়ো সংগঠন ন্যাশনাল ডেমোক্রেটিক ফ্রন্ট অব বোড়োল্যান্ড (এনডিএফবি) এ হামলা চালিয়েছে বলে জানায় পুলিশ। পরিস্থিতি নিয়ন্ত্রণে রাখতে রাজ্যের কয়েকটি অংশে গতকাল কারফিউ জারি করা হয়েছে। খবর রয়টার্স, এএফপি ও বিবিসির।আসামের প্রত্যন্ত অঞ্চলের শোণিতপুর ও কোকড়াঝাড় জেলার একাধিক গ্রামে মঙ্গলবার সন্ধ্যায় এক ঘণ্টা ধরে একের পর এক হামলা চালায় অস্ত্রধারীরা। এতে ক্ষুব্ধ আদিবাসীরা গতকাল বিক্ষোভ করে এবং বোড়ো সম্প্রদায়ের বাড়িঘরে আগুন ধরিয়ে দেয়। এ সময় সহিংসতায় বোড়ো সম্প্রদায়ের দুজন নিহত হয়। পুলিশ বলছে, সম্ভাব্য গোলযোগ মোকাবিলার লক্ষ্যে কারফিউ জারি করা হয়েছে। পাশাপাশি প্রস্তুত রয়েছে সেনাবাহিনী।ভারতীয় পুলিশের মহাপরিদর্শক এস এন সিং এএফপিকে বলেন, মঙ্গলবারের হামলায় মৃতের সংখ্যা আরও বাড়তে পারে। আহত ব্যক্তিদের মধ্যে হাসপাতালে চিকিৎসাধীন অন্তত ২০ জনের অবস্থা আশঙ্কাজনক। ঘটনাস্থলে আরও লাশ পড়ে আছে কি না, তা নিশ্চিত হওয়ার জন্য পুলিশের একাধিক দল প্রত্যন্ত এলাকাগুলোয় পৌঁছানোর চেষ্টা করছে।রাজ্যে দীর্ঘদিন ধরে সক্রিয় বিচ্ছিন্নতাবাদী সংগঠন এনডিএফবি এসব হামলায় জড়িত বলে ধারণা পুলিশের। ঘটনার প্রত্যক্ষদর্শী ব্যক্তিরা বলেন, সশস্ত্র জঙ্গিরা গ্রামবাসীকে বাড়ি থেকে ধরে নিয়ে গুলি করে হত্যা করেছে।সবচেয়ে ভয়াবহ হামলা হয়েছে ফুলবাড়ি গ্রামে। সেখানে হত্যা করা হয়েছে ৩০ জনকে। প্রত্যক্ষদর্শী অনিল মুরমু বলেন, চোখের সামনে নিজের স্ত্রী ও দুই ছেলেকে মরতে দেখেছেন। তিনি খাটের তলায় লুকিয়ে প্রাণে বেঁচে যান।আসামে হামলার ঘটনাকে ‘কাপুরুষোচিত’ আখ্যা দিয়েছেন ভারতীয় প্রধানমন্ত্রী নরেন্দ্র মোদি। পরিস্থিতির খোঁজ নিতে আসাম গেছেন কেন্দ্রীয় স্বরাষ্ট্রমন্ত্রী রাজনাথ সিং।ভুটান ও বাংলাদেশ সীমান্তসংলগ্ন আসামে আদিবাসী বোড়ো সম্প্রদায়, মুসলমান এবং স্থানীয় উপজাতীয় জনগোষ্ঠীর মধ্যে জমিজমা নিয়ে দীর্ঘদিনের বিরোধ রয়েছে। রাজ্যের মুখ্যমন্ত্রী তরুণ গগৈ মঙ্গলবারের হামলা সম্পর্কে বলেন, এটি সাম্প্রতিক সময়ের বর্বরতম হামলাগুলোর একটি। জঙ্গিরা শিশুদেরও ছাড় দেয়নি। হামলাকারীরা পার পাবে না।বোড়ো জনগোষ্ঠীর জন্য একটি আলাদা ভূখণ্ডের দাবিতে দশকের পর দশক ধরে সহিংস আন্দোলন করছে এনডিএফবি। তারা সাম্প্রতিক বছরগুলোয় মুসলিম ও আদিবাসী সম্প্রদায়ের ওপর ভয়াবহ হামলা চালিয়েছে।দিল্লিভিত্তিক গবেষণা প্রতিষ্ঠান বিবেকানন্দ ইন্টারন্যাশনাল ফাউন্ডেশনের বিশ্লেষক কে জি সুরেশ বলেন, গ্রামবাসীর ওপর হামলা চালানোর কারণ অস্পষ্ট। তবে জঙ্গিদের বিরুদ্ধে সাম্প্রতিক সরকারি অভিযানের প্রতিশোধ হিসেবে হামলা হয়ে থাকতে পারে।",2
"অন্য ব্যাংকের এটিএম (অটোমেটেড টেলারিং মেশিন) বুথ ব্যবহার করে টাকা তুললে এখনই ৩৫ টাকা পর্যন্ত গ্রাহকের কাছ থেকে কেটে নেওয়া হয়। আর এর সঙ্গে স্থিতি জানার স্লিপ বা রসিদের জন্য আরও ৫ টাকা নেওয়া হয়। উভয় ক্ষেত্রেই আরও আছে ভ্যাট বা মূসক।এ নিয়েই গ্রাহকদের মধ্যে রয়েছে অসন্তোষ।যদিও বাংলাদেশ ব্যাংকের বর্তমান সিদ্ধান্ত হচ্ছে, প্রতি লেনদেনে যে ৩০ টাকার মতো খরচ হয়, তা থেকে কার্ড ইস্যুকারী ব্যাংক, গ্রাহক ও এটিএম বুথের ব্যাংক সমানভাবে অর্থাৎ ১০ টাকা করে দেবে।এখন বাংলাদেশ ব্যাংক সিদ্ধান্ত নিয়েছে, অন্য ব্যাংকের এটিএম বুথ ব্যবহার করে টাকা তুললে প্রতি লেনদেনে ২০ টাকা খরচ হবে; যা গ্রাহককে পরিশোধ করতে হবে। কিন্তু ইতিমধ্যে গ্রাহককে ৩৫ টাকা পর্যন্ত দিতে হচ্ছে।বাংলাদেশ ব্যাংকের নতুন এ সিদ্ধান্তটি এসেছে গত ১৫ ডিসেম্বর গভর্নরের সভাপতিত্বে অনুষ্ঠিত সব ব্যাংকের শীর্ষ নির্বাহীদের নিয়ে গঠিত ব্যাংকার্স বৈঠকে।প্রশ্ন উঠেছে, এত দিন ধরে গ্রাহককে যে ৩০ থেকে ৩৫ টাকা দিতে হচ্ছে, সেটি কোন সিদ্ধান্ত অনুসারে?বেসরকারি একটি প্রতিষ্ঠানের চাকুরে ডি এম ফেরদৌস ইফতেখার প্রথম আলোকে জানান, এবি ব্যাংকে তাঁর ব্যাংক হিসাবের বিপরীতে একটি এটিএম কার্ড রয়েছে। তিনি যদি এটি দিয়ে ডাচ্-বাংলা ব্যাংকের বুথ থেকে টাকা তোলেন, তাহলে প্রতিটি লেনদেনের জন্য এখনই ৩৫ টাকা, স্লিপ বাবদ ৫ টাকা ও মূল্য সংযোজন কর (মূসক বা ভ্যাট) পরিশোধ করতে হয়।একইভাবে ঢাকা ব্যাংকের এটিএম কার্ডধারী একজন গ্রাহক বলেন, এবি ব্যাংকের এটিএম বুথ থেকে টাকা তুললে প্রতি লেনদেনে ২৯ টাকা খরচ হচ্ছে। তবে গত এক মাস তিনি অন্য ব্যাংকের এটিএম বুথ থেকে টাকা তুলতে পারছেন না বলে জানান। তিনি স্থিতির স্লিপ নেন না।ইফতেখার অবশ্য বলেন, যদি ঢাকার বাইরে গিয়ে হঠাৎ টাকার প্রয়োজন পড়ে এবং সেখানে যদি গ্রাহকের ব্যাংকের বুথ না থাকে তাহলে হয়তো প্রয়োজনের তাগিদে তা মেনে নিতে হয়। কিন্তু এটা বেশি। কেননা এটা ব্যয়বহুল, যা কার্ড ব্যবহারকে উৎসাহিত করা হচ্ছে—এমন মনে হয় না।এদিকে একটি সূত্র জানাচ্ছে, অন্য ব্যাংকের এটিএম বুথ ব্যবহার করে টাকা তুললে গ্রাহক পর্যায়ে চার্জ দ্বিগুণ করার নতুন সিদ্ধান্তটি পুনর্বিবেচনার প্রস্তাব দিয়েছে বাংলাদেশ ব্যাংকের পেমেন্ট সিস্টেম বিভাগ। তারা বলেছে, একজন গ্রাহক প্রতি লেনদেনে ২০ টাকা পরিশোধ করলে এ সেবার উদ্দেশ্য ব্যাহত হতে পারে।জানা যায়, কার্ড ব্যবহারের মাধ্যমে নগদ অর্থ বহনের ঝুঁকি কমানোর লক্ষ্যে ন্যাশনাল পেমেন্ট সুইচ বা এনপিএস চালু করেছে কেন্দ্রীয় ব্যাংক। বড় অঙ্কের অর্থ ব্যয় করে এনপিএস চালু করলেও এটিকে ব্যয় সাশ্রয়ী করতে বাংলাদেশ ব্যাংক কোনো ব্যাংক থেকে এই সেবা সরবরাহের বিপরীতে কোনো টাকা নেয় না। আন্তব্যাংক এটিএম, পয়েন্ট অব সেলস (পস), ইন্টারনেট ব্যাংকিং ও মোবাইল ব্যাংকিং—এই চার ধরনের সেবা দেওয়ার লক্ষ্যে এটি চালু করা হয়েছে। যদিও এখন পর্যন্ত শুধু এটিএম সেবা দেওয়া হচ্ছে। তুলনামূলক কম চার্জের কারণে এ সেবা দ্রুতই জনপ্রিয় হয়ে উঠছে বলে মনে করে কেন্দ্রীয় ব্যাংক।বাংলাদেশ ব্যাংকের ডেপুটি গভর্নর নাজনীন সুলতানার সঙ্গে যোগাযোগ করা হলে তিনি বলেন, যদি কোনো ব্যাংক এনপিএসে যুক্ত হয়ে থাকে এবং তার পরও বেশি পরিমাণে অর্থ গ্রাহকের কাছ থেকে কেটে নেয়, তাহলে গ্রাহক কেন্দ্রীয় ব্যাংকে অভিযোগ করলে প্রয়োজনীয় ব্যবস্থা নেওয়া হবে।জানা যায়, আন্তব্যাংক এটিএম কার্যক্রমে বর্তমানে ৩১টি ব্যাংক যুক্ত হয়েছে। বর্তমানে বিভিন্ন ব্যাংকের এক কোটির বেশি ডেবিট ও ক্রেডিট কার্ড গ্রাহক রয়েছে। সারা দেশে থাকা ব্যাংকগুলোর প্রায় ছয় হাজার এটিএম বুথের মাধ্যমে এসব গ্রাহক সেবা নিচ্ছেন। এর মধ্যে কেবল ডাচ্-বাংলা ব্যাংকেরই সারা দেশে প্রায় আড়াই হাজার এটিএম বুথ রয়েছে। এটিএম বুথের মাধ্যমে বছরে ৬৫ হাজার ৫০০ কোটি টাকার লেনদেন হয়।যোগাযোগ করা হলে ব্যাংকে শীর্ষ নির্বাহীদের সংগঠন এবিবির সভাপতি ও ইষ্টার্ন ব্যাংকের প্রধান নির্বাহী আলী রেজা ইফতেখার বলেন, ‘অন্য ব্যাংকের এটিএম বুথ ব্যবহারে আমরা সব ব্যাংকের ক্ষেত্রেই একই পরিমাণ সেবা মাসুল নেওয়ার জন্য কাজ করে যাচ্ছি। আশা করি এটা হয়ে যাবে।’ তিনি বলেন, এটা ২০ টাকা করার সিদ্ধান্তটি সেখান থেকেই এসেছে।এনপিএসে যুক্ত ব্যাংকগুলো হলো ডাচ্-বাংলা, ব্র্যাক, ইসলামী, প্রাইম, পূবালী, ইস্টার্ন, মিউচুয়াল ট্রাস্ট, আল-আরাফাহ্ ইসলামী, সাউথইস্ট, স্ট্যান্ডার্ড, এবি, স্ট্যান্ডার্ড চার্টার্ড, বেসিক, ব্যাংক এশিয়া, ফার্স্ট সিকিউরিটি ইসলামী, আইএফআইসি, যমুনা, ন্যাশনাল, শাহ্জালাল ইসলামী, সোস্যাল ইসলামী, ট্রাস্ট, উত্তরা, দ্য সিটি, ওয়ান, মার্কেন্টাইল, এনআরবি কমার্শিয়াল, সাউথ বাংলা এগ্রিকালচার, মেঘনা, মিডল্যান্ড, মধুমতি ও এনআরবি গ্লোবাল।",0
"অপ্রত্যাশিত ফোনকল বলিউড তারকারা ঘন ঘনই পেতে শুরু করেছেন। বনি কাপুর, করন জোহর, রাম গোপাল ভর্মা ও সনু নিগমের পর ফোনে মৃত্যুহুমকি পেয়েছেন অক্ষয় কুমার। পুলিশের ভয়ে গা ঢাকা দিয়ে থাকা সন্ত্রাসী রবি পুজারির নাম করে এক ব্যক্তি অক্ষয়কে এই হুমকি দিয়েছে। অবশ্য পুলিশের অনুমান, পুজারির নাম করে অন্য কেউ এই কাজটি করছে।টাকাপয়সা চেয়ে এই হুমকি দেওয়া হয়নি। কদিন আগে অক্ষয় এক গৃহকর্মীকে বরখাস্ত করেছেন। এর পরই ফোনে হুমকি-ধমকি পেতে শুরু করেন। বলা হয়, সেই গৃহকর্মীকে ছাঁটাই করে মস্ত বড় ভুল নাকি করেছেন অক্ষয়! এ ব্যাপারে অক্ষয়ের বক্তব্য জানতে ফোন করা হলে কেউ ফোন ধরেনি। ফোন ব্যাপারটিই হয়তো অক্ষয়ের কাছে এখন আতঙ্কের! পিটিআই।",1
"অনাদায়ি লোকসানের বিপরীতে নিরাপত্তা সঞ্চিতি বা প্রভিশনিংয়ে আরও এক বছর সময় পেল ব্রোকারেজ হাউস, মার্চেন্ট ব্যাংক ও স্টক ডিলাররা। পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি) এ সময়সীমা বাড়িয়ে ২০১৪ সালের ৩১ ডিসেম্বর পর্যন্ত নির্ধারণ করেছে। গত মঙ্গলবার বিএসইসির সভায় এ সিদ্ধান্ত নেওয়া হয়।বিএসইসি জানিয়েছে, ব্রোকারেজ হাউস, স্টক ডিলার ও মার্চেন্ট ব্যাংকগুলোর নিজস্ব ও গ্রাহকের পত্রকোষে অনাদায়ি যে ক্ষতি রয়েছে, তার বিপরীতে বাধ্যতামূলক নিরাপত্তা সঞ্চিতি সংরক্ষণের মেয়াদ ২০১৪ সাল পর্যন্ত বাড়ানো হয়েছে। এর আগে ২০১৩ সালের ডিসেম্বর পর্যন্ত এ সময়সীমা নির্ধারিত ছিল।খোঁজ নিয়ে জানা গেছে, বর্তমানে এমন অনেক ব্রোকারেজ হাউস ও মার্চেন্ট ব্যাংক রয়েছে, যাদের নিজস্ব ও গ্রাহকের পত্রকোষের অনাদায়ি লোকসানের পরিমাণ সংশ্লিষ্ট প্রতিষ্ঠানের মূলধনের চেয়েও বেশি। এ অবস্থায় প্রভিশনিং করতে হলে অনেক প্রতিষ্ঠানের মূলধনই ঋণাত্মক হয়ে যাবে।একাধিক ব্রোকারেজ হাউসের শীর্ষ কর্মকর্তা ও মার্চেন্ট ব্যাংকার জানান, প্রভিশনিংয়ের সময় বাড়ানোর ফলে প্রতিষ্ঠানগুলোর ব্যবসায়িক সক্ষমতা কিছুটা বাড়বে।জানতে চাইলে চট্টগ্রাম স্টক এক্সচেঞ্জের (সিএসই) সভাপতি আল মারুফ খান প্রথম আলোকে বলেন, আন্তর্জাতিক হিসাব মান অনুযায়ী যেসব প্রতিষ্ঠানের মূলধন ঋণাত্মক, বিশেষ আর্থিক পরীক্ষার ভিত্তিতে সেসব প্রতিষ্ঠানকে ‘গোয়িং কনসার্ন’ হিসেবে শনাক্ত করেন নিরীক্ষকেরা। তবে অর্থনীতি ও বাস্তবতার আলোকে অনেক সময় এ ধরনের পরিস্থিতিতে সংশ্লিষ্ট নিয়ন্ত্রক সংস্থা হিসাব মানের বাইরে গিয়ে বিশেষ সুরক্ষা বা প্রভিশনিং সুবিধা দিয়ে থাকে। মার্চেন্ট ব্যাংক ও ব্রোকারেজ হাউসগুলোর প্রভিশনিংয়ের সময় বাড়িয়ে সেই ধরনের একটি ব্যবস্থা গ্রহণ করা হয়েছে। বিশ্বের বিভিন্ন দেশে বিশেষ পরিস্থিতিতে হিসাব মানের ঊর্ধ্বে উঠে এ ধরনের ব্যবস্থা গ্রহণের নজির রয়েছে। এর মাধ্যমে প্রতিষ্ঠানগুলোর আর্থিক প্রতিবেদনের সক্ষমতা ধরে রাখা হয়।বাজার-পরিস্থিতি: মঙ্গলবারের বড় ধরনের উত্থানের পর গতকাল দেশের শেয়ারবাজারে মূল্যসূচক কমেছে। প্রধান শেয়ারবাজার ঢাকা স্টক এক্সচেঞ্জের (ডিএসই) মূল্যসূচক ডিএসইএক্স ১৬ পয়েন্ট কমেছে। অপর শেয়ারবাজার সিএসইর সার্বিক মূল্যসূচক কমেছে ৪১ পয়েন্ট। পাশাপাশি দুই বাজারে লেনদেনের পরিমাণও কমেছে।এদিন ডিএসইতে ২৮৫টি কোম্পানি ও মিউচুয়াল ফান্ডের লেনদেন হয়। এর মধ্যে ১৪৫টির দাম বেড়েছে, কমেছে ১১৫টির আর অপরিবর্তিত ছিল ২৫টির দাম। দিন শেষে ঢাকার বাজারে লেনদেনের পরিমাণ ছিল প্রায় ৪৬৪ কোটি টাকা, যা আগের দিনের চেয়ে ৭৮ কোটি টাকা কম।সিএসইতে লেনদেন হওয়া ২১৪টি কোম্পানি ও মিউচুয়াল ফান্ডের মধ্যে ১১৫টির দাম কমেছে, বেড়েছে ৮১টির আর অপরিবর্তিত ছিল ১৮টির দাম। দিন শেষে চট্টগ্রামের বাজারে প্রায় ৫৯ কোটি টাকার লেনদেন হয়, যা আগের দিনের চেয়ে ২৩ কোটি টাকা কম।",0
"পশ্চিমবঙ্গের বিভিন্ন স্কুলে গতকাল বুধবার কৃমির ওষুধ খাওয়ানোর পর ছাত্রছাত্রীদের পেটে ও মাথায় যন্ত্রণা এবং বমি শুরু হয়। এরপরই বিভিন্ন স্কুল থেকে অসুস্থ ছাত্রছাত্রীদের নিয়ে যাওয়া হয় স্থানীয় হাসপাতালে। জাতীয় কৃমি দিবস উপলক্ষে ষষ্ঠ থেকে দ্বাদশ শ্রেণির ছাত্রছাত্রীদের কৃমির ওষুধ খাওয়ানো হয়।গণমাধ্যম সূত্রে আজ বৃহস্পতিবার বলা হয়েছে, ইতিমধ্যে রাজ্যের চারটি জেলার বিভিন্ন স্কুলে অসুস্থ হওয়ার খবর মিলেছে। পশ্চিমবঙ্গের পূর্ব ও পশ্চিম মেদিনীপুর, দক্ষিণ ২৪ পরগনা ও হাওড়া জেলায় এসব স্কুল রয়েছে। এ ছাড়া হাওড়ার আমতা, বাগনান, শ্যামপুকুর এলাকার বিভিন্ন স্কুলেও এই কৃমির ওষুধ খেয়ে অসুস্থ হওয়ার খবর পাওয়া গেছে। এ পর্যন্ত কৃমির ওষুধ খেয়ে প্রায় দেড় হাজার ছাত্রছাত্রী অসুস্থ হওয়ার খবর পাওয়া গেছে।এদিকে গতকাল বিভিন্ন স্কুলে কৃমির ওষুধ খেয়ে অসুস্থ হওয়ার পর অভিভাবকেরা কয়েকটি স্কুলে ভাঙচুর চালান। এর মধ্যে সুন্দরবনের মসজিদবাটি স্কুলে শিক্ষকদের আটকে রেখে তাঁরা বিক্ষোভ করেন। বিভিন্ন স্কুলে বিক্ষোভ ঠেকাতে পুলিশ গিয়ে পরিস্থিতি নিয়ন্ত্রণে আনে।রাজ্যের স্বাস্থ্য প্রতিমন্ত্রী চন্দ্রিমা ভট্টাচার্য ওই কৃমির ওষুধ না খাওয়ানোর নির্দেশ দিয়েছেন। তবে রাজ্যের স্বাস্থ্য অধিকর্তা বিশ্বরঞ্জন শতপথী বলেছেন, কোনো মেয়াদোত্তীর্ণ ওষুধ খাওয়ানো হয়নি।এদিকে ঘটনার সুষ্ঠু তদন্ত চেয়ে কলকাতা হাইকোর্টে আজ একটি জনস্বার্থ মামলা দায়ের হয়েছে। আগামীকাল শুক্রবার প্রধান বিচারপতির এজলাসে এই মামলার শুনানি হওয়ার কথা।জাতীয় কৃমি দিবস উপলক্ষে রাজ্য সরকারের স্বাস্থ্য মন্ত্রণালয় রাজ্যের ষষ্ঠ থেকে দ্বাদশ শ্রেণিতে অধ্যয়নরত ৮৩ লাখ ৪০ হাজার ছাত্রছাত্রীকে কৃমির ওষুধ খাওয়ানোর ওই উদ্যোগ নেয়।",2
এশিয়ার পুঁজিবাজারের ঊর্ধ্বমুখী প্রভাবে ঘুরে দাঁড়িয়েছে তুরস্কের মুদ্রা লিরা। আজ সোমবার ডলারের বিপরীতে লিরার দর প্রায় ২ দশমিক ২ শতাংশ বেড়েছে।গত শুক্রবার তুরস্কে অভ্যুত্থানের চেষ্টা চালায় দেশটির সামরিক বাহিনীর একাংশ। অভ্যুত্থানের পর থেকে লিরার দর প্রায় ৫ শতাংশ কমে যায়। অভ্যুত্থান ব্যর্থ হাওয়ায় ও এশিয়ার পুঁজিবাজার ইতিবাচক ধারায় থাকায় আবার ঘুরে দাঁড়াল লিরা।তুরস্কে ব্যর্থ সামরিক অভ্যুত্থানের পর পুঁজিবাজারে বিনিয়োগকারীদের মধ্যে শঙ্কা কমে গেছে। আজ প্রত্যাশার চেয়েও ঊর্ধ্বমুখী ছিল এশিয়ার পুঁজিবাজার। এ ক্ষেত্রে বিভিন্ন দেশের কেন্দ্রীয় ব্যাংকের পদক্ষেপ গুরুত্বপূর্ণ ভূমিকা রেখেছে।আজকের লেনদেন শেষে অস্ট্রেলিয়ার প্রধান সূচক বেড়েছে শূন্য দশমিক ২ শতাংশ। এ ছাড়া দিনভর ইতিবাচক আছে দক্ষিণ কোরিয়ার কোসপি সূচক।জাপানে সরকারি ছুটি থাকায় আজ লেনদেন কার্যক্রম বন্ধ রয়েছে।,0
"‘মিস ওয়ার্ল্ড ২০১৭’ প্রতিযোগিতার সেমিফাইনালে ‘ফাইনাল ফোরটি’র সঙ্গে লড়তে হয়েছে ‘মিস ওয়ার্ল্ড বাংলাদেশ’ জেসিয়া ইসলামকে। কিন্তু শেষরক্ষা হলো না। সেমিফাইনাল থেকে বাদ পড়েছেন তিনি। আজ শনিবার স্থানীয় সময় সন্ধ্যা সাড়ে সাতটায় চীনের সানাইয়া শহরে শুরু হবে ৬৭তম মিস ওয়ার্ল্ডের চূড়ান্ত অনুষ্ঠান। আড়াই ঘণ্টার এই অনুষ্ঠান ডিজাইন করছে বেইজিং রাইজ। উপস্থাপনা করবেন টিম ভিনসেন্ট, মেগান ইয়ং ও স্টিভ ডগলাস। নতুন মিস ওয়ার্ল্ডকে মুকুট পরিয়ে দেবেন বর্তমান বিশ্বসুন্দরী স্টেফানি দেল ভালে। চীনের সানাইয়া সিটি এরেনায় ৬৭তম মিস ওয়ার্ল্ড চূড়ান্ত অনুষ্ঠানের মঞ্চকে ঘিরে থাকবে কঠোর নিরাপত্তা।এরই মধ্যে দেশে ফেরার প্রস্তুতি নিচ্ছেন জেসিয়া ইসলাম। জানা গেছে, আগামীকাল রোববার ঢাকার উদ্দেশে রওনা দেবেন জেসিয়া।‘মিস ওয়ার্ল্ড বাংলাদেশ’ আয়োজনের আয়োজক প্রতিষ্ঠান অন্তর শোবিজের চেয়ারম্যান স্বপন চৌধুরী প্রথম আলোকে বলেন, ‘এবারই প্রথম মিস ওয়ার্ল্ড বাংলাদেশ আয়োজনের মাধ্যমে আমরা মূল প্রতিযোগিতায় প্রতিযোগী পাঠিয়েছি। শুরুতেই ফাইনাল ফোরটিতে বাংলাদেশের প্রতিযোগী পৌঁছাতে পেরেছে, এটা খুবই ইতিবাচক দিক। আমরা আশা করছি, ভবিষ্যতে যাঁরা এই প্রতিযোগিতায় অংশ নেওয়ার স্বপ্ন দেখছেন, তাঁদের জন্য জেসিয়া অনুপ্রেরণা হয়ে থাকবেন। তাঁরা তখন ফাইনাল টোয়েন্টিতে যাওয়ার জন্য নিজেকে প্রস্তুত করবেন।’আজ চূড়ান্ত প্রতিযোগিতার মাধ্যমে ‘৬৭তম মিস ওয়ার্ল্ড’ নির্বাচিত করবেন বিচারকেরা।",1
মুম্বাইয়ে ট্রেনে যাত্রী দুর্ভোগের বিষয়টি বেশ পুরোনো। এ নিয়ে বেশ সমালোচনায় ছিলেন ভারতের কেন্দ্রীয় রেলমন্ত্রী। এ অবস্থাতেই ভারতের কেন্দ্রীয় রেলমন্ত্রী সুরেশ প্রভু গতকাল বৃহস্পতিবার মুম্বাইয়ে ট্রেন ভ্রমণ করলেন। খবর এনডিটিভি ও জি নিউজ অনলাইনের।ভ্রমণের সময় ট্রেনের যাত্রীরা রেলমন্ত্রীর কাছে ট্রেনে যাত্রী দুর্ভোগ ও টয়লেটের সমস্যার কথা উল্লেখ করেন। রেলমন্ত্রী মুম্বাইয়ের কারি রোড স্টেশন থেকে ট্রেনে ওঠেন। সেখানে তিনি গিয়েছিলেন একটি ফুটওভারব্রিজের ভিত্তিপ্রস্তর উদ্বোধনের কাজে। পরে তিনি সেখান থেকে ট্রেনে করে ছত্রপতি শিবাজি স্টেশনে গিয়ে নামেন। ট্রেনযাত্রার পুরো সময় মন্ত্রী সুরেশ দাঁড়িয়ে ছিলেন। অনেকে তাঁকে বসার অনুরোধও করেন। কিন্তু তিনি বিনয়ের সঙ্গে তা প্রত্যাখ্যান করে দাঁড়িয়ে থাকেন। এ সময় একজন ট্রেনযাত্রী তাঁকে বিয়ের অনুষ্ঠানের দাওয়াত দেন। তাঁর ট্রেনভ্রমণটি ছিল একেবারেই আকস্মিক।,2
"টেকসই উন্নয়ন বিষয়ে চার দিনের সম্মেলন গত শনিবার থেকে ঢাকা বিশ্ববিদ্যালয়ের নবাব নওয়াব আলী চৌধুরী সিনেট ভবনে শুরু হয়েছে।গ্লোবাল সিটিজেনস ফোরাম অন সাসটেইনেবল ডেভেলপমেন্ট এবং বেসরকারি সংস্থা এমিন্যান্স যৌথভাবে এর আয়োজন করেছে।সম্মেলনের দ্বিতীয় দিন গতকাল এক অধিবেশনে প্রধান অতিথি ছিলেন অর্থমন্ত্রী আবুল মাল আবদুল মুহিত। এই অধিবেশনে তিনি বলেন, সামাজিক বৈষম্য নিরসন ও টেকসই উন্নয়ন অর্জনের লক্ষ্যে সরকার কাজ করছে। ফলে বাংলাদেশ ক্রমেই বিশ্ব মানবসম্পদ উন্নয়নের সূচকে এগিয়ে যাচ্ছে।গ্লোবাল সিটিজেনস ফোরামের আহ্বায়ক ও পল্লী কর্ম-সহায়ক ফাউন্ডেশনের (পিকেএসএফ) চেয়ারম্যান কাজী খলীকুজ্জমান আহমদের সভাপতিত্বে অনুষ্ঠানে ঢাকা বিশ্ববিদ্যালয়ের উপাচার্য আ আ ম স আরেফিন সিদ্দিক এবং জাতিসংঘ জনসংখ্যা তহবিল (ইউএনএফপিএ) বাংলাদেশের এ দেশীয় পরিচালক এম আর্জেন্টিনা মেটাভেল পিকসিন বিশেষ অতিথি ছিলেন। বক্তব্য দেন এমিন্যান্সের সিইও ও প্রতিষ্ঠাতা মো. শামীম হায়দার তালুকদার।আরেক অধিবেশনে প্রধান অতিথি ছিলেন পরিকল্পনামন্ত্রী আ হ ম মুস্তফা কামাল।সম্মেলনের দ্বিতীয় দিনে গতকাল শনিবার আটটি কর্ম-অধিবেশন অনুষ্ঠিত হয়। এসব অধিবেশনের বিষয়বস্তু ছিল মাতৃ ও শিশুস্বাস্থ্য, এইডস ও অন্যান্য সংক্রামক রোগ, মানসম্মত শিক্ষা, লিঙ্গবৈষম্য দূরীকরণ, নারীবান্ধব পরিবেশ সৃষ্টি, গণতান্ত্রিক শাসন ও কার্যকর প্রতিষ্ঠান।",0
"ব্যাংককে গানস এন রোজেস নিয়ে অভিজ্ঞতার খুব বেশি দিন হয়নি। এখনো সেই আনন্দ মন থেকে দূর হয়নি। এরই মধ্যে এবিসি রেডিও এফএম ৮৯.২ আরেকটি উদ্যোগ নেয়। শ্রোতাদের সুযোগ করে দেয় বিশ্বের সেরা ব্যান্ড ফু ফাইটার্সের কনসার্ট দেখার! থাইল্যান্ডের আয়োজক ‘জ্যাম’-এর সঙ্গে যৌথভাবে এবিসি রেডিও ৮৯.২ কনটেস্টের মাধ্যমে নির্বাচিত কিছু ফু ফাইটার্স ভক্ত সুযোগ পায় সরাসরি এ কনসার্ট দেখার! তাদের সঙ্গে এবিসি রেডিও আমন্ত্রণ জানায় জনপ্রিয় সংগীতশিল্পী বাপ্পা মজুমদার, লিঙ্কন ডি কস্তা, রায়েফ আল হাসান রাফা ও জামশেদ চৌধুরীকেও। সবাই মিলেই ব্যাংককে উপভোগ করি ফু ফাইটার্সের এই কনসার্ট। বিজয়ী, আমন্ত্রিত অতিথি এবং এবিসির কর্মীরা ইউএস বাংলা এয়ারলাইনসে ২৩ আগস্ট, বুধবার সকালে ব্যাংককের উদ্দেশে রওনা দেন। কনসার্ট ছিল পরের দিন। আগে যেহেতু পুরো এক দিন সময় পাওয়া গিয়েছে, তাই সবাই মিলে ব্যাংকক ঘুরে বেড়ানোর সিদ্ধান্ত নেন। শহরজুড়ে ঘুরে বেড়ালেও সবারই মন পড়ে ছিল পরের দিনের কনসার্টে! ঘোরাঘুরির চেয়ে সবার আলোচনাই ছিল কনসার্ট নিয়ে। অবশেষে অপেক্ষার পালা ফুরোয়! ২৪ আগস্ট বিকেলে আসে সেই কাঙ্ক্ষিত সময়। ব্যাংককের ‘ইম্প্যাক্ট চ্যালেঞ্জ হল’-এ শুরু হবে ফু ফাইটার্সের ঐতিহাসিক কনসার্ট।নির্ধারিত সময়ের এক ঘণ্টা দেরিতে শুরু হওয়া কনসার্টের শুরুতে স্টেজে ওঠে স্থানীয় দুটি ব্যান্ড দল ‘ইবোলা’ ও ‘সিলি ফুলস’। দুটোই সেখানে খুব জনপ্রিয়। থাই ও ইংলিশ দুই ভাষাতেই তাদের দারুণ দখল। তারা মাতিয়ে রাখে দর্শকদের। তারপর ঘণ্টা খানেক শব্দযন্ত্র পরীক্ষার পর আসে সেই কাঙ্ক্ষিত মুহূর্ত। মঞ্চের সিঁড়ি মাড়িয়ে একে একে মঞ্চে আসেন ফু ফাইটার্সের সদস্যরা। ‘অবশেষে, দীর্ঘ ২০ বছর পর!’ কথা শুরু করেন ডেভ গ্রোহল। তারপর খুব বেশি কথা বলেন না। শুরু করেন গান। ‘এভারলং’ গানটি দিয়ে শুরু করেন পরিবেশনা। দর্শকদের মনে তখন শিহরণ। নিজের কানকেও যেন বিশ্বাস করতে পারছেন না অনেকেই। আসলেই ডেভ গ্রোহল তো? আসলেই চোখের সামনে ফু ফাইটার্স? যেন বিশ্বাসই হচ্ছিল না উপস্থিত ভক্তদের! ফু ফাইটার্সও তখন একনাগাড়ে গাইতে থাকে তাদের জনপ্রিয় সব গান। যেমন: ‘মাঙ্কি রেঞ্চ’, ‘লার্ন টু ফ্লাই’, ‘সামথিং ফ্রম নাথিং’, ‘দ্য প্রিটেন্ডার’ ইত্যাদি।এর আগে ১৯৯৬ সালে সর্বশেষ ব্যাংককে এসেছিল ফু ফাইটার্স। সঙ্গে ছিল ‘বিস্টি বয়েজ’ ও ‘সনিক ইয়ুথ’। তখন অবশ্য তাদের ছিল হাতে গোনা কিছু গান। এবার ডজন খানেক গান নিয়ে ফু ফাইটার্স মাতিয়ে তোলে উপস্থিত দর্শকদের। ডেভ গ্রোহল তাদের ‘বিগ মি’ ও ‘আই উইল স্টিক অ্যারাউন্ড’ ব্যান্ডের সব পুরোনো ভক্তদের উৎসর্গ করে গান ধরেন। ব্যান্ডটির ড্রামার টেইলর হকিন্স গায় ‘কোল্ড ইন দ্য সান’ ও ব্যান্ডের অপ্রকাশিত নতুন অ্যালবাম কনক্রিট অ্যান্ড গোল্ড থেকে ‘সানডে রেইন’ গান দুটি। তারপর আবার ডেভ গ্রোহল গাওয়া শুরু করেন ‘রান’ ও ‘দ্য স্কাই ইন দ্য নেইবারহুড’ গান দুটি। ব্যান্ডটি পুরো আড়াই ঘণ্টা তাদের গান পরিবেশনা শেষ করে শ্রোতাদের সঙ্গে ‘বেস্ট অব ইউ’ গানটি গেয়ে। ভেন্যুতে উপস্থিত সবাই তখন বিস্ময়ের ঘোরে। আর এবিসির বিজয়ীরা স্বপ্ন সত্যি হওয়ার রোমাঞ্চে শিহরিত।এবার ফেরার পালা। পুরো এবিসির দলটা বাংলাদেশে ফিরে আসে ২৬ আগস্ট শনিবার। কিন্তু তখনো যেন সবাই ফু ফাইটার্সের ঘোরের মধ্যে!উল্লেখ্য, এবিসি রেডিও এফএম ৮৯.২-এর এ রকম আন্তর্জাতিক কনসার্টে ‘ওভারসিজ রেডিও পার্টনার’ হওয়ার যাত্রা শুরু করেছে মাত্র। পরিকল্পনা আছে আরও বেশি বেশি আন্তর্জাতিক কনসার্টের ‘ওভারসিজ রেডিও পার্টনার’ হওয়ার।পুরো ট্রিপের যাবতীয় অভিজ্ঞতাসহ বিভিন্ন ভিজ্যুয়াল এক্সপেরিয়েন্স নিতে চোখ রাখুন এবিসি রেডিও এফএম ৮৯.২-এর ফ্যান পেজে। www.facebook.com/abcradiofm89.2পুরো আয়োজনটিতে নিরন্তর সহযোগিতার জন্য এবিসি রেডিও ৮৯.২ ‘ইউএস বাংলা এয়ারলাইনস’, ‘জ্যাম’ ও ‘মিরাকেল’-এর প্রতি কৃতজ্ঞ।",1
"ঢাকা-আরিচা-খুলনা রুটে দূরপাল্লার বাস চলাচলে ধর্মঘটের চতুর্থ দিনে সারা দেশে পরিবহন ধর্মঘটের হুমকি দিয়েছে দক্ষিণ-পশ্চিমাঞ্চল সড়ক পরিবহন মালিক শ্রমিক ঐক্য পরিষদ। আজ শনিবার দুপুরে যশোর শ্রমিক ভবনে আয়োজিত এক সংবাদ সম্মেলনে এ হুমকি দেওয়া হয়।১৯ মে সকালে ফরিদপুরের মধুখালীতে ঢাকা থেকে বেনাপোলগামী সোহাগ পরিবহনের একটি বাসে ডাকাতির ঘটনা ঘটে। ওই বাসের ২২ জন যাত্রীর অভিযোগের ভিত্তিতে পুলিশ ওই বাসের চালক ও সহকারীকে আটক করে এবং তাঁদের বিরুদ্ধে ডাকাতির মামলা হয়। এরপর গ্রেপ্তারকৃতদের মুক্তিসহ তিন দফা দাবিতে ২০ মে থেকে খুলনা অঞ্চলের পরিবহন মালিক ও শ্রমিকেরা অনির্দিষ্টকালের ধর্মঘট ডাকেন ।সংবাদ সম্মেলনে ঐক্য পরিষদের যুগ্ম আহ্বায়ক আজিজুল আলম বলেন, দুই-তিন দিনের মধ্যে গ্রেপ্তার হওয়া শ্রমিকদের মুক্তি না দিলে দক্ষিণ-পশ্চিমাঞ্চলের পরিবহন ধর্মঘট সারা দেশে ছড়িয়ে দেওয়া হবে। ইতিমধ্যে সংগঠনের কেন্দ্রীয় নেতাদের সঙ্গে কথা বলে সে ব্যাপারে প্রস্তুতি নেওয়া হচ্ছে। তিনি আরও বলেন, ‘আমরা ঘটনার বিচার বিভাগীয় তদন্তের দাবি জানাচ্ছি। কারণ, পুলিশের ওপর আমাদের আস্থা নেই। পুলিশ দিয়ে ওই ঘটনার তদন্ত করা হলে আমরা ন্যায়বিচার পাব না বলে আশঙ্কা করছি।’সংগঠনের আহ্বায়ক আলী আকবর লিখিত বক্তব্যে দাবি করেন, ১৮ মে রাতে ঢাকা থেকে সোহাগ পরিবহনের একটি বাস বেনাপোলের উদ্দেশে রওনা হয়। পথে ফরিদপুরের মধুখালীতে বাসটি ডাকাতের কবলে পড়ে। ডাকাতি করে ডাকাতেরা নেমে যাওয়ার পর চালক আয়নাল হোসেন বাসটি নিয়ে থানায় হাজির হন। এ সময় তিনি ডাকাতির বিষয়টি উল্লেখ করে মামলার নেওয়ার অনুরোধ করেন। কিন্তু মধুখালী থানার ওসি ১৯ মে ফরিদপুরের এসপির নির্দেশে চালককে সকাল পর্যন্ত বসিয়ে রাখেন। এরপর চালক আয়নাল, হেলপার অপু ও চেকার রবিউলকে আসামি করে ডাকাতির মামলা করে গ্রেপ্তার করা হয়। এ ঘটনার প্রতিবাদে খুলনা ও বরিশাল রুটে পরিবহনের ধর্মঘটের ডাক দেওয়া হয়েছে। কিন্তু তারপরও তাঁদের মুক্তি দেওয়া হয়নি। এ কারণে গত ২২ মে থেকে পরিবহনের পাশাপাশি দক্ষিণ-পশ্চিমাঞ্চলের ১৮ রুটে ভাড়ায় চালিত সব ধরনের যানবাহন বন্ধ করে দেওয়া হয়েছে। কিন্তু ২৩ মে পর্যন্ত প্রশাসনের পক্ষ থেকে কোনো ব্যবস্থা না নেওয়ায় তাঁরা ধর্মঘট অব্যাহত রাখেন। এ দাবি আদায় না হলে, মালিক-শ্রমিক মিলে সারা দেশে পরিবহন ধর্মঘট ও বাস ধর্মঘট ডাকা হবে।এদিকে গতকাল শুক্রবার বিকেলে ফরিদপুরের পুলিশ সুপার জামিল হাসান এক সংবাদ ব্রিফিংয়ে বলেন, ১৯ মে ভোরে ডাকাতি সংঘটিত হওয়া বাসের ২২ জন যাত্রীর অভিযোগের ভিত্তিতে পুলিশ ওই বাসের চালক ও সহকারীকে গ্রেপ্তার করা হয়েছে। পুলিশ সুপারের ভাষ্য, যাত্রীবেশী সাত ডাকাত আশুলিয়া থেকে বাসে ওঠে। ফরিদপুর শহরের রাজবাড়ী রাস্তার মোড় এলাকা পার হওয়ার পরপরই ওই ডাকাতেরা বিনা বাধায় চালকের কাছ থেকে গাড়ির নিয়ন্ত্রণ নিয়ে ডাকাতি করে। ডাকাতির পর যাত্রীদের দাবির মুখে বাধ্য হয়ে চালক বাসটি ঢাকা-খুলনা মহাসড়কে মধুখালী রেলগেট এলাকায় থামালে যাত্রীরাই মধুখালী থানায় ফোন করে ঘটনাটি জানান।",4
"বাংলালিংক ‘মিনিট ব্যাক অন কল ড্রপ’ শীর্ষক নতুন সেবা নিয়ে এসেছে। সেবাটি চালুর ফলে বাংলালিংকের গ্রাহকেরা এখন থেকে যখনই কল কেটে যাবে তখনই এক মিনিটের চার্জ তথা টাকা ফেরত পাবেন।ঢাকার গুলশানে বাংলালিংকের প্রধান কার্যালয় টাইগার্স ডেনে গতকাল রোববার এক সংবাদ সম্মেলনে নতুন এই সেবা চালুর ঘোষণা দেওয়া হয়। এটাকে এদেশে এ ধরনের প্রথম সেবা দাবি করে বলা বলা হয়, কোনো গ্রাহকের কথা বলার সময় কল কেটে গেলে সঙ্গে সঙ্গেই তাঁর মোবাইল ফোনে একটি এসএমএস চলে যাবে। এতে ওই মিনিটের টাকা ফেরত যাবে। অর্থাৎ যেই মিনিটে কল কাটা যাবে, ঠিক ওই মিনিটের টাকা ফেরত পাবেন গ্রাহক।সংবাদ সম্মেলনে বাংলালিংকের প্রধান নির্বাহী কর্মকর্তা জিয়াদ সাতারা, প্রধান কারিগরি কর্মকর্তা পেরিহেন এলহ্যামি ও বিপণন পরিচালক সোলায়মান আলম উপস্থিত ছিলেন।বাংলালিংকের প্রধান নির্বাহী কর্মকর্তা জিয়াদ সাতারা বলেন, ‘আমাদের নতুন সেবাটি এ দেশের মোবাইল ফোনের বাজারে এক অনন্য ও নজিরবিহীন সংযোজন।’অনুষ্ঠানে বলা হয়, মোবাইল ফোনে কথা বলার সময়ে কল ড্রপ হলে গ্রাহকেরা বিরক্ত হন। সে জন্য দেশের দ্বিতীয় বৃহত্তম মোবাইল ফোন অপারেটর বাংলালিংক নতুন সেবা নিয়ে এসেছে। ফলে কল ড্রপ হওয়ার হার কমে নিম্নপর্যায়ে আসবে। ফলে গ্রাহকদের অবাধে কথা বলার সুযোগ নির্বিঘ্ন হবে। এতে জানানো হয়, বর্তমানে দেশের ৬৪ জেলাতেই বাংলালিংকের নেটওয়ার্ক রয়েছে। আর মোট গ্রাহকসংখ্যা তিন কোটির ছাড়িয়ে গেছে।",0
"বাংলাদেশ ব্যাংকের গভর্নর ড. আতিউর রহমান ২০১৫ সালের জন্য এশিয়ার শ্রেষ্ঠ গভর্নর নির্বাচিত হয়েছেন। বাংলাদেশের আর্থিক অঞ্চলভুক্তিতে বিশেষ অবদানের জন্য লন্ডনভিত্তিক বিখ্যাত অর্থনৈতিক পত্রিকা ইউরো মানির ইমার্জিং মার্কেটের পক্ষ থেকে তাঁকে এ খেতাবে ভূষিত করা হয়।আজ শনিবার পেরুর রাজধানী লিমায় এ ঘোষণা দেওয়া হয়। আগামীকাল রোববার সকালে পেরুর রাজধানী লিমার শেরাটন হোটেলে এ সম্মাননা প্রদান করা হবে। বাংলাদেশ ব্যাংকের মহাব্যবস্থাপক এ এফ এম আসাদুজ্জামান প্রথম আলোকে এ তথ্য নিশ্চিত করেছেন।সম্মাননা প্রদান অনুষ্ঠানে বিশ্বব্যাংক ও আন্তর্জাতিক মুদ্রা তহবিলের (আইএমএফ) বোর্ড সভা উপলক্ষে লিমায় উপস্থিত বিশ্বের বিভিন্ন দেশের অর্থমন্ত্রী, কেন্দ্রীয় ব্যাংকের গভর্নর ও অন্যান্য প্রতিনিধি উপস্থিত থাকবেন।",0
তথ্য ও বিনোদনহ্যালো ৮৯২০কথাবন্ধু কিবরিয়ার সঙ্গে শ্রোতাদের জীবনের গল্প নিয়ে আড্ডা[রাত ১১.২০-২.০০]ল্য-ক্ল্যাসিক[বেলা ০৩.০০-সন্ধ্যা ০৬.০০]রক অব এজেস[রাত ০৯.০০-১১.০০],1
"মেয়েটি তখন অষ্টম শ্রেণির শিক্ষার্থী। লেখাপড়ায় ভালো। তবে তার মাথায় তত দিনে বাসা বেঁধেছে নাটকের পোকা। তো, ময়মনসিংহ কৃষি বিশ্ববিদ্যালয়ের সবুজ ক্যাম্পাসে বেড়ে ওঠা সেই মেয়েটি হঠাৎ একটি কাণ্ড করে বসল, বাবা-মাকে বলল, সে যদি অষ্টম শ্রেণিতে বৃত্তি পায় তবে তাকে ঢাকায় গিয়ে নাটক করতে দিতে হবে। মেয়ের মুখে এমন কথা শুনে সে সময় তার শিক্ষক বাবা-মা, যাঁরা ময়মনসিংহ কৃষি বিশ্ববিদ্যালয়ের শিক্ষক, তাঁদের চক্ষু তো চড়কগাছ! তবে শেষমেশ তাঁরা মেয়ের শর্ত কবুল করলেন। অষ্টম শ্রেণিতে বৃত্তি পেল মেয়েটি। এরপর?‘এরপর ঢাকায় এসে নাটক করা আর হয়নি। অনেক ছোট ছিলাম তো। তবে নাটকের প্রতি, মঞ্চের প্রতি কেমন যেন একটা টান অনুভব করতাম। কৃষি বিশ্ববিদ্যালয়ের নানা অনুষ্ঠান, রবীন্দ্র কি নজরুলজয়ন্তীর নাট্যানুষ্ঠানে অংশ নিতাম। তখন ফাহ্মিদা খালাম্মা (সংগীতশিল্পী ফাহ্মিদা খাতুন) ছিলেন ক্যাম্পাসে। তাঁর তত্ত্বাবধানে নৃত্যনাট্য শ্যামাতে কাজ করেছি।’সামিনা লুৎফা, নিত্রা নামে এখন যিনি নাট্যাঙ্গনে পরিচিত, আমরা শুনছি তাঁর গল্প, তাঁর ‘নাটকের মানুষ’ হয়ে ওঠার কাহিনি। ৫ অক্টোবর প্রথম আলো কার্যালয়ের ছোট্ট সভাকক্ষে বসে কথা বলছেন তিনি, আর তাঁর কথার ভেতর দিয়ে আমরা যেন দেখতে পাচ্ছি, সেদিনের সেই অষ্টম শ্রেণিতে পড়ুয়া মেয়েটি বড় হয়ে উঠছে, নাট্যমঞ্চের সঙ্গে জড়িয়ে পড়ছে আস্তে আস্তে।কিন্তু খনা নাটক রচনা ও এ প্রযোজনায় মধ্য দিয়ে যে নিত্রা প্রথম পাদপ্রদীপের আলোয় এলেন, ঢাকার মঞ্চে তাঁর শুরুটা অতটা কুসুমাস্তীর্ণ ছিল না। ১৯৯৬ সাল। ঢাকা বিশ্ববিদ্যালয়ের দ্বিতীয় বর্ষের শিক্ষার্থী নিত্রা। যোগ দিলেন ‘সুবচন নাট্য সংসদ’-এ। এখানে প্রথম অভিনয় রাষ্ট্র বনাম নাটকে। চরিত্রের নাম সমিরণ বেওয়া। এর মধ্যে নাট্যমঞ্চে জুতা সেলাই থেকে চণ্ডিপাঠ—সবকিছুই করেছেন।‘তারপর নিয়তি আমাকে নাট্যকার বানিয়ে দিল।’ নিত্রার কথা শুনছি। ‘অভিনয়শিল্পী হওয়ার স্বপ্ন নিয়ে এসেছিলাম নাট্যজগতে। কিন্তু দলের প্রয়োজনে প্রথমে উইলিয়াম শেক্সপিয়ারের টুয়েলফ নাইট নাটকের অনুবাদের দায়িত্ব ঘাড়ে চাপল, এরপর মামুনুর রশীদের প্ররোচনার কারণে লেখা হলো তীর্থংকর। পরে লিখলাম খনা।’ এসবই নিত্রার সুবচন পর্বের ঘটনা।মুহম্মদ আলী হায়দারের নির্দেশনায় খনাতে অভিনয়ের পর অভিনয়শিল্পী হিসেবে তরুণ এ নাট্যজনের আসন যেমন পোক্ত হয়েছে, তেমনি নাট্যকার হিসেবেও পেয়েছেন পরিচিতি। আবারও নিত্রার মুখের কথা, ‘খনা মঞ্চস্থ হওয়ার পর আলী যাকের ও সৈয়দ জামিল আহমেদ প্রযোজনাটি নিয়ে লিখেছেন, নিজে উদ্যোগী হয়ে কবীর চৌধুরী (তখনো জীবিত) নাটকটির ইংরেজি অনুবাদ করেছেন—এসব আমার এই ক্ষুদ্র জীবনের পরম প্রাপ্তি।’কিন্তু খনা প্রযোজনার পরপরই সুবচন থেকে বেরিয়ে এসে ‘বটতলা’ নামে নাটকের নতুন দল করলেন তাঁরা। এ সময় উচ্চশিক্ষার্থে তিনিও পাড়ি জমালেন বিদেশে। এখানে একটি তথ্য জানিয়ে রাখি, ঢাকা বিশ্ববিদ্যালয়ের পড়াশোনার পাঠ শেষ করে তত দিনে নিত্রা শিক্ষক হয়েছেন। সহকারী অধ্যাপক হিসেবে এখন শিক্ষকতা করছেন ঢাকা বিশ্ববিদ্যালয়ের সমাজবিজ্ঞান বিভাগে।বর্তমানে বটতলার প্রধান নির্বাহীর বড় দায়িত্বটিও তাঁর কাঁধে। কিন্তু এত দায়িত্বের ভারে অভিনেত্রী নিত্রা কি মিইয়ে গেছেন খানিকটা?‘একদম না। আমাদের দলের সাম্প্রতিক প্রযোজনা দ্য ট্রায়াল অব মাল্লাম ইলিয়াতে আমি একই সঙ্গে তিনটি চরিত্রে কাজ করেছি। এ নাটকে কাজ করা আমার কাছে খুবই উপভোগ্য ব্যাপার। আর এর সঙ্গে বটতলা থেকে খনা প্রযোজনাটি তো আবার নতুন করে এনেছি আমরা। এখন আমি আর কাজী রোখসানা রুমা—দুজনে মিলে অভিনয় করি খনা চরিত্রে।’নতুন কোনো নাটক লিখছেন?‘না, একটা বিষয় প্রায়ই মনে হয় আমার, আমরা যে হরহামেশা বলি, দর্শক নাটক দেখতে আসেন না। আমরা কি দর্শকের জন্য, তাঁদের কথা বিবেচনায় রেখে নাটক করছি। দর্শক তো তাঁর গল্পটি দেখতে চান মঞ্চে; কখনোবা সেই গল্পের সঙ্গে একাত্ম হতে চান। কিন্তু আমরা কি সেই রকম গল্প, নিজেকেসহই বলছি, সেই রকম নাটক লিখতে পারছি?’নিত্রা কেবল সেদিন প্রশ্নগুলো রেখেছিলেন। উত্তর হয়তো অন্য কারও জানা।",1
"পেডরোলো এনকে লিমিটেড সম্প্রতি প্রতিষ্ঠানটির ডিলারদের নিয়ে ‘পার্টনার অব সাকসেস’ শীর্ষক ‘ডিলার রি-ইউনিয়ন ২০১৫’ সম্মেলনের আয়োজন করে। এতে দেশের বিভিন্ন স্থান থেকে প্রতিষ্ঠানটির ২০৭ জন ডিলার অংশ নেন। সম্মেলনে পেডরোলো এনকে লিমিটেড ও পিএনএল হোল্ডিংস লিমিটেডের ব্যবস্থাপনা পরিচালক নাদের খান, পেডরোলো এসপিএর (ইতালি) এলিসিও ফ্রানকিত্তসহ প্রতিষ্ঠানটির ঊর্ধ্বতন কর্মকর্তারা উপস্থিত ছিলেন। বিজ্ঞপ্তি।",0
"‘বেলা অবেলা সারাবেলা’ অনুষ্ঠানের আজকের অতিথি অজয় রায়। দেশ টিভিতে দেখানো হবে রাত পৌনে ১০টায়‘মিউজিক উইথ অর্ণব অ্যান্ড ফ্রেন্ডস’ অনুষ্ঠানটি রাত পৌনে নয়টায় দেখানো হবে এটিএন বাংলায়চলচ্চিত্রএটিএন বাংলাবেলা ৩-০৫ ভালোবাসার দুশমন (সালমান শাহ, শাবনূর, ববিতা)।চ্যানেল আইবেলা ১-৩০ বৃষ্টি ভেজা আকাশ।এনটিভিসকাল ৮-৪৫ ফাঁসি (মান্না, ইলিয়াস কাঞ্চন, সুবর্ণা মুস্তাফা, অরুণা বিশ্বাস)।আরটিভিদুপুর ১২-৩০ বিদ্রোহী সালাউদ্দিন (রিয়াজ, পূর্ণিমা)।মাছরাঙা টিভিবেলা ২-৩০ শ্রেষ্ঠ সন্তান (মান্না, পপি)।চ্যানেল নাইনসকাল ৯-০০ মাটির ফুল (রিয়াজ, শাবনূর)।ডিডি বাংলাবেলা ১১-৩০ হাত বাড়ালেই বন্ধু (উত্তমকুমার, সাবিত্রী, ছবি বিশ্বাস, পাহাড়ি সান্যাল)।জি টিভিবেলা ১-০০ শোলে (অমিতাভ বচ্চন, ধর্মেন্দ্র, সঞ্জীব কুমার, আমজাদ খান)। ৪-০০ কামিনে (শহীদ কাপুর, প্রিয়াঙ্কা চোপড়া)।জি সিনেমাসকাল ৯-১৫ শির্দি কে সাইবাবা (মনোজ কুমার, রাজেন্দ্র কুমার)। ১২-১৬ কসম হিন্দুস্তান কি। ৩-১০ গোপি কিষান (সুনীল শেঠি)। ৬-১০ আব তুমহারে হাওয়ালে ওয়াতন সাথিয়োঁ (অমিতাভ বচ্চন, অক্ষয় কুমার)। ৯-৩০ কুলি (অমিতাভ বচ্চন, ওয়াহিদা রেহমান)।স্টার মুভিজ (ভারত)সকাল ১০-৩০ হোম অ্যালোন (ম্যাকলি কালকিন)। ১২-৩০ ডেস্পিকেবল মি টু। ২-৩০ ভলকানো (টমি লি জোনস)। ৫-০০ মেন ইন ব্ল্যাক থ্রি (উইল স্মিথ, টমি লি জোনস)। ৭-০০ ওজি দ্য গ্রেট অ্যান্ড পাওয়ারফুল (জেমস ফ্রাঙ্কো, মিলা কুনিস, র্যাচেল ভাইস)। ৯-৩০ দ্য মেডালিয়ন (জ্যাকি চ্যান, লি ইভানস)। ১১-৩০ সাংহাই নুন (জ্যাকি চ্যান, ওয়েন উইলসন)।এইচবিওসকাল ১০-০৪ দ্য গ্রেট গ্যাটসবি (লিওনার্দো ডিক্যাপ্রিও)। ১২-৫৩ জি.আই.: জো (ডন জনসন, ব্রুস উইলিস)। ৩-০৫ ওয়ার অব দ্য ওয়ার্ল্ডস (টম ক্রুজ)। ৫-২৪ ইনসিডিয়াস (প্যাট্রিক উইলসন)।৭-২৮ থার্টি ডেজ অব নাইট (জোশ হার্টনেট)। ৯-৩০ ম্যান অব স্টিল (মাইকেল শ্যানন, কেভিন কস্টনার)।",1
"এক চাচা তো তাঁর কোচ হিসেবে বিখ্যাত হয়ে আছেন। টনি নাদাল। আরেক চাচা মিগুয়েল নাদালও কিন্তু নিজ পরিচয়ে বিখ্যাত। বার্সেলোনায় ৮ বছর খেলেছেন। ইয়োহান ক্রুইফের সেই স্বপ্ন দলের অন্যতম সদস্য ছিলেন। ১৯৯২ সালে বার্সেলোনার প্রথম ইউরোপিয়ান কাপ জয়ী দলের খেলোয়াড়ও। আর সেই নাদাল বংশের উত্তরসূরি রাফায়েল কিনা পাঁড় রিয়াল মাদ্রিদ–ভক্ত!রিয়ালের প্রতি নিজের অন্ধ ভালোবাসার কথা নাদাল কখনোই লুকোননি। তাই বলে বার্সেলোনা কিন্তু কখনোই মুখ ফিরিয়ে নেয়নি। গতকালও যেমন বার্সেলোনা ওপেনের ফাইনালে অস্ট্রিয়ার ডমিনিক থিয়েম ৬-৪, ৬-১ গেমে উড়িয়ে দিলেন। বার্সেলোনা ওপেনে এটি তাঁর দশম শিরোপা। মাটির কোর্টে ৫১তম!২০০৫ থেকে টানা ৫ বছর, এরপর ২০১১ থেকে টানা তিন বছর বার্সেলোনা ওপেন জিতেছিলেন নাদাল। সর্বশেষ জিতলেন গত দুই বছর। মন্টে কার্লো মাস্টার্সের পর এখানকার শিরোপা নাদালকে ফ্রেঞ্চ ওপেন শুরুর আগে বাড়তি আত্মবিশ্বাস জোগাবে। রোলাঁ গাঁরোতে দশম শিরোপা জয়ের মিশন শুরু করবেন অস্ট্রেলিয়ান ওপেনের ফাইনালে ওঠা নাদাল। একটিও সেট না হেরে বার্সেলোনা ওপেন জেতা নাদাল আবারও সেই ছন্দ ফিরে পাচ্ছেন বলেই মনে হচ্ছে। ২০১৪ সালের পর আরও একটি গ্র্যান্ড স্লাম শিরোপা হাতছানি দিয়েই ডাকছে তাঁকে।এই পথে বড় বাধা পুরোনো বন্ধু রজার ফেদেরারই। অস্ট্রেলিয়ার ফাইনালে নাদালকে হারানো ফেদেরার দুই মাসের লম্বা ছুটিতে ছিলেন। কিন্তু নাদাল প্যারিসে নিজের দুর্গে আবারও পতাকা ওড়ানোর ঘোষণা যখন দিচ্ছেন, সেই সময় কোর্টে ফেরার ঘোষণা দিলেন ফেদেরার। জানিয়ে দিলেন, শক্তি জমিয়ে রেখে আবারও ফিরে আসছেন কোর্টে।আরও একটি নাদাল-ফেদেরার দ্বৈরথ হলে মন্দ কী!",3
"সাভার, ধামরাই ও গাজীপুরের ১২টি সিরামিক কারখানা কয়েক মাস ধরে গ্যাস-সংকটে ভুগছে। চাহিদা অনুযায়ী গ্যাসের চাপ না থাকায় তৈজসপত্র, টাইলস ও স্যানিটারি পণ্য উৎপাদনকারী এসব কারখানায় দিনে গড়ে দুই কোটি টাকার পণ্য উৎপাদন কম হচ্ছে।ভুক্তভোগী ব্যবসায়ীরা জানান, সিরামিক কারখানার উৎপাদন ক্ষমতাভেদে গ্যাস-সংযোগে ১০, ১২ ও ১৫ পিএসআই পর্যন্ত লোড (চাপ) অনুমোদন আছে। তবে গ্যাসের চাপ কোনো কোনো কারখানায় ২-৩ পিএসআই থেকে শূন্যের কোঠায় নেমে এসেছে। চাহিদা অনুযায়ী গ্যাসের চাপ না থাকায় উৎপাদন বন্ধ রাখতে হচ্ছে কারখানাগুলোর। ফলে নির্ধারিত সময়ে পণ্য রপ্তানি করতে না পারায় ক্রয়াদেশ বাতিল হয়ে যাচ্ছে।গ্যাস-সংকটের কারণে যেসব কারখানায় উৎপাদন ব্যাহত হচ্ছে, সেগুলো হলো টঙ্গীর পিপলস সিরামিক ও ঢাকা সিরামিক অ্যান্ড স্যানিটারিওয়্যার, গাজীপুরের জয়দেবপুরের স্ট্যান্ডার্ড সিরামিক, কাশিমপুরের শাইনপুকুর সিরামিকস, মির্জাপুরের প্যারাগন সিরামিক ও এটিআই সিরামিকস, শ্রীপুরের সানপাওয়ার সিরামিকস, ফুওয়াং সিরামিক ও হুয়া থাই সিরামিক, সাভারের মধুমতি সিরামিকস, ধামরাইয়ের মুন্নু সিরামিক এবং কালামপুরের প্রতীক সিরামিকস। গ্যাসের সংকটে সিরামিক কারখানার উৎপাদন ব্যাহত হওয়ার বিষয়টি ৭ ডিসেম্বর লিখিতভাবে তিতাস গ্যাস কর্তৃপক্ষকে জানিয়ে তা সমাধানের অনুরোধ করেছে বাংলাদেশ সিরামিক ওয়্যারস ম্যানুফ্যাকচারার্স অ্যাসোসিয়েশন (বিসিডব্লিউএমএ)। তবে বিষয়টি গত ২৪ অক্টোবর পেট্রোবাংলার চেয়ারম্যানকে লিখিত আকারে জানিয়েও কোনো সমাধান পায়নি সমিতি।সমিতির নেতারা জানান, সিরামিকশিল্প সম্পূর্ণভাবে গ্যাসনির্ভর। এখানে বিকল্প কোনো জ্বালানি ব্যবহারের সুযোগ নেই। পণ্য তৈরিতে ক্লিন বা চুল্লিতে ফায়ারিং করার কারণে কারখানায় ২৪ ঘণ্টা গ্যাস সরবরাহ থাকতে হয়। নির্দিষ্ট মাত্রার চাপ ছাড়া কোনোভাবেই চুল্লির ভেতরে উৎপাদন অব্যাহত রাখা সম্ভব নয়, বরং চাপ কমে গেলে পণ্যসামগ্রী নষ্ট হয়ে যায়। এতে আর্থিক ক্ষতির মুখে পড়তে হয় প্রতিষ্ঠানগুলোর। ক্লিন একবার বন্ধ হলে সেটি নির্দিষ্ট তাপমাত্রায় পুনরায় কর্মক্ষম হতে ৪৮ থেকে ৭২ ঘণ্টা পর্যন্ত সময় লাগে। সমিতির সাধারণ সম্পাদক ইরফান উদ্দিন প্রথম আলোকে বলেন, চুল্লিতে একবারে পাঁচ হাজারের মতো সিরামিক পণ্য ঝলসানো হয়। কোনো কারণে গ্যাসের চাপ কমলে তাপমাত্রা কমে যায়। এতে পণ্যের রং সাদা না হয়ে হলুদ হয়। হলুদ হয়ে যাওয়া সিরামিক পণ্য কেউ কেনে না।জানতে চাইলে গাজীপুর তিতাসের মহাব্যবস্থাপক আবদুল ওয়াদুদ বলেন, গ্যাসের সংকট আছে। তার ওপর বিদ্যুৎ ও সার কারখানায় গ্যাস দিতে হচ্ছে। ফলে শিল্পকারখানায় চাহিদা অনুযায়ী গ্যাস দেওয়া যাচ্ছে না। শিগগিরই গ্যাস-সংকট সমাধানের আশা কম।[প্রতিবেদন তৈরিতে সহায়তা করেছেন প্রথম আলোর গাজীপুর প্রতিনিধি]",0
"মুদ্রা ব্যবসায়ী নজরুল ইসলামকে হত্যার অভিযোগে গতকাল বুধবার গুলশান থানায় মামলা করেছেন নিহতের স্ত্রী ডলি আক্তার। তবে মামলার এজাহারে কারও নাম উল্লেখ করে আসামি করা হয়নি বলে জানিয়েছে পুলিশ।গত সোমবার রাতে রাজধানীর গুলশানের অভিজাত আবাসিক হোটেল আমারি থেকে মুদ্রা ব্যবসায়ী নজরুলের হাত-পা বাঁধা লাশ উদ্ধার করে পুলিশ।গুলশান থানার ভারপ্রাপ্ত কর্মকর্তা (ওসি) রফিকুল ইসলাম প্রথম আলোকে বলেন, ভুয়া পরিচয় দিয়ে হোটেল আমারিতে কক্ষ ভাড়া নেওয়া হয়েছিল বলে পুলিশ নিশ্চিত হয়েছে। সে কারণে কোনো নাম এজাহারে অন্তর্ভুক্ত করা হয়নি। পুলিশ হত্যাকারীদের খুঁজছে।তদন্তসংশ্লিষ্ট কর্মকর্তারা জানান, খুবই পরিকল্পিতভাবে নিজেদের ভুয়া পরিচয় দিয়ে শুধু হত্যার জন্য কক্ষটি ভাড়া নিয়েছিল খুনিরা। তারা সংখ্যায় দুজন ছিল বলে পুলিশ জানতে পেরেছে। কক্ষ ভাড়া নিয়ে তারা নজরুলকে মুঠোফোনে ডেকে নেয়। ঘটনাস্থলের আলামত পর্যালোচনা করে কর্মকর্তাদের প্রাথমিক ধারণা, নজরুল কক্ষে ঢোকার সঙ্গে সঙ্গেই চেতনানাশক স্প্রে ছিটিয়ে তাঁকে অজ্ঞান করে ফেলা হয়।",4
"নেইমারকে রোখে সাধ্য কার! কিন্তু এবার এমন একজন ডিফেন্ডারকে পাওয়া গেল, খোদ নেইমার মানছেন, এই দেয়াল টপকানো দুঃসাধ্য। সেই ডিফেন্ডারের নাম জাস্টিন বিবার!কানাডীয় এই সংগীত তারকা স্পেন সফরে গেছেন। এরই ফাঁকে গতকাল সোমবার এসেছিলেন বার্সেলোনার অনুশীলনে। সেখানেই মে​সি-নেইমার-সুয়ারেজদের সঙ্গে দেখা হয়ে গেল বিবারের। তবে বিবার শুধু দেখা-সাক্ষাৎই করলেন না; নিজের ফুটবল প্রতিভার ঝলক দেখাতে নেমে পড়লেন অনুশীলন মাঠে।সেখানেই নেইমারের সঙ্গে বেশ লড়াই হলো খুব। পেনাল্টি শুটআউটের প্রতিযোগিতায় নেমে পড়লেন দুজনে। নেইমার বনাম বিবারের এই শুটআউট ঠেকানোর ভার পড়ল আবার রাফিনহার কাঁধে। এই মিডফিল্ডার দাঁড়িয়ে গেলেন গোলপোস্টে।সেখানেই শুটআউটে কয়েকটি শটে বেশ চমকে দিলেন বিবার। একটা বাঁকানো শটের ক্যাপশন দিতেই হলো : বেন্ড ইট লাইক...বিবার! পানেনকাও করে দেখাতে চাইলেন। বল লোফালুফির কিপিআপি করলেন। করিয়ে দেখালেন ড্রিবলও। একবার তো নেইমারকে বোকাই বানিয়ে দিলেন। সেই মুহূর্তটার ছবি টুইটারে পোস্ট করে নেইমার লিখেছেন, ‘এই ডিফেন্ডারকে ড্রিবল করা সম্ভব নয়।’ একপর্যায়ে বিবার নিজেও দাঁড়িয়ে গেলেন গোলপোস্টে।সময়টা সবাই বেশ উপভোগ করেছেন। লিগে গত ম্যাচে না থাকা মেসি-সুয়ারেজও ফিরে এসেছেন অনুশীলনে। আগামীকাল চ্যাম্পিয়নস লিগে সেল্টিকের বিপক্ষে ম্যাচ আছে বার্সেলোনার। সূত্র: মার্কা, টুইটার।",3
